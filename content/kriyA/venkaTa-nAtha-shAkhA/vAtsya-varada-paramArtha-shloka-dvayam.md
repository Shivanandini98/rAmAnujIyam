+++
title = "वात्स्य-वरद-परमार्थ-श्लोक-द्वयम्"
+++

<details><summary>विस्तारः (द्रष्टुं नोद्यम्)</summary>

परमार्थश्लोकद्वयम्   
श्रीवात्स्यवरदगुरुभिरनुगृहीतं  
श्रीरस्तु ।  
श्रीमते हयग्रीवायनमः ।  
श्रीमते रामानुजाय नमः ॥

वन्देऽहं वरदार्यं तं  
वत्साभिजन-भूषणम् ।  
भाष्यामृत-प्रदानाद् यः  
**सञ्जीवयति** माम् अपि ॥
</details>

<details open><summary>विश्वास-प्रस्तुतिः</summary>

सत्सङ्गाद् **भव निस्पृहो** गुरु-मुखाच् छ्रीशं **प्रपद्यात्मवान्**  
प्रारब्धं **परिभुज्य** कर्म-शकलं प्रक्षीण-कर्मान्तरः ।  
**न्यासाद्** एव निरङ्कुशेश्वर-दया--निर्लून-मायान्वयो  
हार्दानुग्रह-लब्ध-मध्य-धमनि-द्वारा बहिर् **निर्गतः** ॥    १॥
</details>

<details><summary>मूलम्</summary>

सत्सङ्गाद्भवनिःस्पृहो गुरुमुखाच्छ्रीशं प्रपद्यात्मवान्  
प्रारब्धं परिभुज्य कर्मशकलं प्रक्षीणकर्मान्तरः ।  
न्यासादेव निरङ्कुशेश्वरदयानिर्लूनमायान्वयः  
हार्दानुग्रहलब्धमध्यधमनिद्वारा बहिर्निर्गतः ॥ १॥
</details>


<details open><summary>विश्वास-प्रस्तुतिः</summary>

मुक्तो ऽर्चिर्--दिन--पूर्व-पक्ष--षड्-उदङ्-मासाब्द-वातांशुमद्-  
ग्लौ-विद्युद्-वरुणेन्द्र-धातृ-**महितस्** सीमान्त-सिन्ध्व्-**आप्लुतः** ।  
श्री-वैकुण्ठम् **उपेत्य** नित्यम् अ-जडं, तस्मिन् पर-ब्रह्मणः  
सायुज्यं **समवाप्य नन्दति** समं तेनैव धन्यः पुमान् ॥ 
</details>

<details><summary>मूलम्</summary>

मुक्तोऽर्चिर्दिनपूर्वपक्षषडुदङ्मासाब्दवातांशुम-  
द्ग्लौविद्युद्वरुणेन्द्रधातृमहितस्सीमान्तसिन्ध्वाप्लुतः ।  
श्रीवैकुण्ठमुपेत्य नित्यमजडं तस्मिन् परब्रह्मणः  
सायुज्यं समवाप्य नन्दति समं तेनैव धन्यः पुमान् ॥ २॥
</details>

<details><summary>आह्निकार्थप्रकाशिका</summary>

सत्-सङ्गादित्यादि-वरद-गुरु-निर्मित-श्लोक-द्वय-कीर्तनं मुमुक्षुत्व-निबन्धनम् ।

> प्रातर् नित्यानुसन्धेयं  
परमार्थं मुमुक्षुभिः ।  
श्लोकद्वयेन संक्षिप्तं  
सुव्यक्तं वरदोऽब्रवीत् ॥ 

इति वरद-गुरूक्तेः ।

[[३७]]
</details>


<details open><summary>विश्वास-प्रस्तुतिः</summary>

प्रातर्-**नित्यानुसन्धेयं**  
परमार्थं मुमुक्षुभिः ।  
श्लोकद्वयेन संक्षिप्तं  
सुव्यक्तं वरदो **ऽब्रवीत्** ॥ ३॥
</details>

<details><summary>मूलम्</summary>

प्रातर्नित्यानुसन्धेयं परमार्थं मुमुक्षुभिः ।  
श्लोकद्वयेन सङ्क्षिप्तं सुव्यक्तं वरदोऽब्रवीत् ॥ ३॥
</details>

इति परमार्थ-श्लोक-द्वयं समाप्तम् ।
  
