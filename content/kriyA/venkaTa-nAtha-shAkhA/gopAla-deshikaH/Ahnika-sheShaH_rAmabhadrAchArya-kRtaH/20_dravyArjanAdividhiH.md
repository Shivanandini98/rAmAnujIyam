+++
title = "२० द्रव्यार्जनादिविधिः"

+++

द्रव्यार्जनादिविधिः

अपूर्णवृत्तिश्चेत् स्वाध्यायकाले  
यथासम्भवम् उक्तशास्त्राभ्यासादिकं कृत्वा  
क्षेत्रसस्याद्यवलोकने वस्त्वर्जने च व्याप्रियेत् ।  

शक्तौ सत्यां न वृथा स्वाध्यायसङ्कोचं कुर्यात् ।  
अप्रयत्नागतेनाल्पेनापि सन्तुष्येत् ।  
अत्याशया असाध्येष्वतिप्रयत्नं न कुर्यात् ।  

ग्रामाधिपत्यालयाधिकार-पौरोहित्यादौ न रुचिं कुर्यात् ।  
व्यर्थकालयापनं, वृथा लौकिकसल्ँलापं, पैशुन्यं, कलहं, महद्भिर्विरोधम्, अल्पप्रयोजनाधिकव्ययम्, अल्पलाभकृते बन्धुविरोधं, येन केनापि विद्वेषं, स्त्रीजनसहवासं, तत्सल्ँलापं, तद्विरोधं, द्यूतादिकञ्च परित्यजेत् ।  

बुद्ध-रुद्रादिस्थलं कटवीं+++(=??)+++ राज-धानीं च न गच्छेत् ।  

