+++
title = "०५ देवर्षि-पितृ-तर्पणम्"
+++

<details open><summary>विश्वास-प्रस्तुतिः</summary>

देवर्षिपितृतर्पणक्रमः।  

अथ "देवर्षिपितृतर्पणं करिष्य" इति सङ्कल्प्य,

> धर्म-शास्त्रोक्त-क्रमेण ब्रह्मादयो ये देवास्  
> तान् देवांस्तर्पयामि,  
> सर्वान् देवांस् तर्पयामि,  
> सर्वदेवगणांस् तर्पयामि ।  
> सर्वदेवपत्नीस् तर्पयामि।  
> सर्वदेवगणपत्नीस् तर्पयामि । 

इति क्रमेण  
प्रणव-पूर्वकं देवान् भगवद्-आत्मकान्  
प्राङ्मुख-उपवीती  

सप्रणवं भगवद्-आत्मकान् ऋषीन् काण्डऋषींश् च, 

> कृष्णद्वैपायनादयो ये ऋषयस्  
> तान् ऋषींस् तर्पयामि ।  
> सर्वान् ऋषींस् तर्पयामि ।  
> सर्वऋषिगणांस् तर्पयामि ।  
> सर्वर्षि-पत्नीस् तर्पयामि ।  
> सर्वर्षिगणपत्नीस् तर्पयामि ।  
> 
> प्रजापतिं काण्डऋषिन् तर्पयामि ।  
> सोमं काण्डऋषिन्तर्पयामि ।  
> अग्निं काण्डऋषिन्तर्पयामि ।  
> विश्वान् देवान् काण्डऋषीँस्तपर्ययामि ।  
> साँहितीर्देवता उपनिषदस्तर्पयामि ।  
> याज्ञीकीर्देवता उपनिषदस्तर्पयामि ।  
> वारुणीर्देवता उपनिषदस्तर्पयामि ।  
> 
> ब्रह्माणँ स्वयंभुवन्तर्पयामि ।  
> सदसस्पतिन्तर्पयामि । 

इत्य् उदङ्मुखो ऽङ्गुष्ठसक्त-निवीती, 

> सोमः पितृमान्  
> यमो ऽङ्गिरस्वानग्निः  
> कव्यवाहन इत्यादयो ये पितरः  
> तान् पितॄँस् तर्पयामि ।  
> सर्वान् पितॄँस्तर्पयामि ।  
> सर्वपितृगणांस्तर्पयामि।  
> सर्वपितृपत्नीस् तर्पयामि।  
> सर्वपितृगणपत्नीस् तर्पयामि । 

इति सप्रणवं भगवदात्मकान् पित्रादीन् दक्षिणामुखः प्राचीनावीती सन्तर्प्य,  
उपवीती आचम्य,
</details>

<details><summary>मूलम्</summary>

देवर्षिपितृतर्पणक्रमः।  

अथ "देवर्षिपितृतर्पणं करिष्य" इति सङ्कल्प्य,

> धर्मशास्त्रोक्तक्रमेण ब्रह्मादयो ये देवास्तान् देवांस्तर्पयामि, सर्वान् देवांस्तर्पयामि, सर्वदेवगणांस्तर्पयामि । सर्वदेवपत्नीस्तर्पयामि। सर्वदेवगणपत्नीस् तर्पयामि । 

इति क्रमेण प्रणवपूर्वकं देवान् भगवदात्मकान् प्राङ्मुख-उपवीती सप्रणवं भगवद्-आत्मकान् ऋषीन् काण्डऋषींश्च, कृष्णद्वैपायनादयो ये ऋषयस्तानृषींस्तर्पयामि । सर्वानृषींस्तर्पयामि । सर्वऋषिगणांस्तर्पयामि । सर्वर्षि-पत्नीस्तर्पयामि । सर्वर्षिगणपत्नीस्तर्पयामि । प्रजापतिं काण्डऋषिन्तर्पयामि । सोमं काण्डऋषिन्तर्पयामि । अग्निं काण्डऋषिन्तर्पयामि । विश्वान् देवान् काण्डऋषीँस्तपर्ययामि । साँहितीर्देवता उपनिषदस्तर्पयामि । याज्ञीकीर्देवता उपनिषदस्तर्पयामि । वारुणीर्देवता उपनिषदस्तर्पयामि । ब्रह्माणँ स्वयंभुवन्तर्पयामि । सदसस्पतिन्तर्पयामि । इत्युदङ्मुखोऽङ्गुष्ठसक्तनिवीती, सोमः पितृमान्यमोङ्गिरस्वानग्निः कव्यवाहन इत्यादयो ये पितरः तान् पितॄँस्तर्पयामि । सर्वान् पितॄँस्तर्पयामि । सर्वपितृगणांस्तर्पयामि। सर्वपितृपत्नीस्तर्पयामि। सर्वपितृगणपत्नीस्तर्पयामि । इति सप्रणवं भगवदात्मकान् पित्रादीन् दक्षिणामुखः प्राचीनावीती सन्तर्प्य, उपवीती आचम्य,
</details> 

<details><summary>आह्निकार्थप्रकाशिका</summary>

देवादितर्पणान्याह - **देवर्षिपितृतर्पणम्** इत्यादिना ।  
तदुक्तम् 

> तत आधार-शक्त्यादि-पार्षदान्तान्  
> देवर्षिपितॄंश् च भगवदात्मकान् ध्यात्वा  
> प्रणवपूर्वकैस् तत्-तन्-नामभिस् सन्तर्प्य

इति । 

[[136]]

> तत आधार-शक्त्य्-आदींस्  
**तर्पयित्वा** स्वनामभिः ।  
नमोऽन्तैः प्रणवोपेतैर्  
**निष्पीड्य** स्नान-शाटिकाम् ॥  

> श्रुति-स्मृत्य्-उदितं कर्म  
यावच्-छक्ति परात्मनः ।  
आराधनत्वेनापाद्य  
सोर्ध्व-पुण्ड्रश् च **तर्पयेत्** ॥ 
मन्त्रैर् आधारशक्त्यादि-  
पारिषदान्तसंस्थितैः । 

इति वङ्गिवंशेश्वर-भट्टारक-वचनान्य् अत्रानुसन्धेयानि । 

> नारायणात्मकान् देवान्  
ऋषीन् **सन्तर्पयेत्** पितॄन् ।  
तत आधारशक्त्यादीन्  
सर्वान् पारिषदान्तकान् ॥ 

इति नारायण-मुन्युक्तौ  
देवर्षि-पितृ-तर्पणानन्तरम्  
आधारशक्त्य्-आदि-तर्पणावगमे ऽप्य्  
आचार्यपादैः नाथ-यामुन-पूर्णादि-सम्प्रदायानुसारिभिर्  
अनुगृहीत-प्रकारेणाधारशक्त्यादितर्पणानन्तरं देवादि-तर्पणोपदेशः ।

यत् तु कैश्चित् ब्रह्मयज्ञानन्तरं देवादितर्पणं कार्यम् इत्युक्तं;  
तदाचार्यपाद-श्रीसूक्ति-विरुद्धम् इत्य् उपेक्ष्यम् ।

यजुश्शाखिनान्तु काण्डानुक्रमण्यां काण्डर्षितर्पणम् उक्तं - 

> अथ काण्डऋषीन् एतान्  
उदकाञ्जलिभिश् शुचिः ।  
अव्यग्रस्तर्पयेन् नित्यं  
मन्त्रैः पर्वाष्टमीषु च ॥ 

अत्र कपर्दिस्वामी - 

> काण्डर्षितर्पणं नित्यम्  
उपेतेन निवीतिना ।  
वार्यञ्जलिभिर् अन्यैश् च  
कार्यं पर्वाष्टमीषु च ॥  
तर्पणन् तु द्विजः कुर्यात्  
प्रत्यहं स्नातकस् ततः ।  
देवेभ्यश्च ऋषिभ्यश्च  
पितृभ्यश्च यथाक्रमम् ॥ 

इति शातातपादिभिर् उक्तेषु तर्पणीयेषु  
यथास्वशाखं व्यवस्था ऽनुसन्धातव्या 

इति रत्नाकरवचनान्यत्र भाव्यानि ।  
यद् अपरोक्तं -  

>> जीवपितृकस्य पितृतर्पणं न कार्यम् । 
>
> कव्य-वाड् अनलस् सोमो  
यमश्चैवार्यमा तथा ।  
अग्निष्वात्तास् सोमपाश् च  
तता बर्हिषदोऽपि च ।  
यदि स्याज् जीव-पितृक  
एतान् सन्तर्पयेन् नवा ॥ 
>
> इति विकल्पोक्तेर् अननुष्ठाने प्रत्यवायाभावात्, 
>
>> अक्रियावद्-अनर्थाय  
>> तत्तु कर्म समाचरेत् 
>
> इति प्रपन्नान् प्रतिनियमात् 

इति,  
तद् अयुक्तं -  
जीवपितृकेष्व् अपि  
पितृतर्पणानुष्ठान-दर्शनेनोक्त-विकल्पस्याचार-व्यवस्थिततया  
'येनास्य पितरो याता' इति वचनेनावश्यकतया ऽकरणे  
प्रत्यवायस्य दुर्वारत्वात् ।
</details> 

[[137]]

<details open><summary>विश्वास-प्रस्तुतिः</summary>

निवीती 

> ये के चास्मत्कुले जाता  
अपुत्रा गोत्रजा मृताः ।  
ते गृह्णन्तु मया दत्तं  
वस्त्र-निष्पीडनोदकम् ॥ 

इति स्नान-वस्त्रञ् चतुर्गुणीकृत्य  
शुचौ देशे अपसव्यं निष्पीड्य,  
वामप्रकोष्ठे विन्यस्योपवीती द्विराचम्य,

</details>

<details><summary>मूलम्</summary>

निवीती [^७] ये के चास्मदिति स्नानवस्त्रञ्चतुर्गुणीकृत्य शुचौ देशे अपसव्यं निष्पीड्य, वामप्रकोष्ठे विन्यस्योपवीती द्विराचम्य,

[^७]: ये के चास्मत्कुले जाता अपुत्रा गोत्रजा मृताः ।  
ते गृह्णन्तु मया दत्तं वननिष्पीडनोदकम् ॥
</details>

<details><summary>आह्निकार्थप्रकाशिका</summary>

अथ वस्त्रनिष्पीडनमाह - **निवीती ये के चास्मदि**त्यादिना । तदुक्तं - 

> शुचौ स्थले स्नान-वस्त्रं  
> निवीती निष्पीड्याचम्य 

इति ।

> ये के चास्मत्कुले जाता  
> इति मन्त्रेण मानवः 

इति रत्नाकराद्युदाहृत-वचनाद् आचाराच्च  
तन्-मन्त्र-करणकम् एव वस्त्रनिष्पीडनं कर्तव्यं,  
स च मन्त्रः कार्ष्णाजनिनोक्त इति मुक्ताफलोदाहृतम् ।  
एतेनामन्त्रकं वस्त्रनिष्पीडनम् इत्य् अन्योक्तं परास्तम् ।
</details>

<details open><summary>विश्वास-प्रस्तुतिः</summary>

आवाहित-तीर्थ-मन्त्रान्,

> हे आवाहित-तीर्थानि  
> तद्-अर्थ-मन्त्राश् च  
> ममात्मनि समागच्छत 

इति आह्वानमुद्रया समाहरेत् ॥
</details>

<details><summary>मूलम्</summary>

आवाहिततीर्थमन्त्रान्,

> हे आवाहिततीर्थानि तदर्थमन्त्राश्च ममात्मनि समागच्छत 

इति आह्वानमुद्रया समाहरेत् ॥
</details>

<details><summary>आह्निकार्थप्रकाशिका</summary>

अथावाहिततीर्थमन्त्रसमाहरणमाह - **आवाहिततीर्थमन्त्रानि**ति । तदुक्तं — 

> आवाहित-तीर्थमन्त्रांश् च स्वात्मनि समाहरेत् 

इति । 

> आवाहिताश्च गङ्गाद्यास्  
तत्तन्मन्त्रगणास्तथा ।  
अनुज्ञाप्य समारोप्य  
स्वात्मन्येव समाहितः ॥ 

इति वङ्गिवंशेश्वरोक्तमिह भाव्यम्॥
</details>

[[138]]