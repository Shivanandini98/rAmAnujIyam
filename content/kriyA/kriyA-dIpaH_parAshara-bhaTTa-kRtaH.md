+++
title = "क्रिया-दीपः पराशरभट्ट-कृतः"
+++

**श्रियै नमः**

**श्रीमते रामानुजाय नमः**

**श्रीमते श्री पराशर-भट्टारक-महादेशीकाय नमः**

**श्रीपराशरभट्टारक-विरचित-क्रियादीपः**



<details open><summary>विश्वास-प्रस्तुतिः</summary>

**श्री-पराशर-भट्टार्यः**  
श्री-रङ्गेश-पुरोहितः   
श्रीवत्सांक-नुतश् श्रीमान्  
**श्रेयसे मेऽस्तु** भूयसे ॥  

पुंसे परस्मै लक्ष्म्यै च  
**नमस्**, ते भरितां **स्तुतिम्** ।  
**कुर्महे** ऽहं-क्रिया-लब्ध-  
संसाराब्धि-तितीर्षया ॥ (१)
</details>

<details><summary>मूलम्</summary>

श्रीपराशरभट्टार्यः श्रीरङ्गेशपुरोहितः ।  
श्रीवत्सांक-नुतश्श्रीमान् श्रेयसे मेऽस्तु भूयसे ॥  
पुंसे परस्मै लक्ष्म्यै च नमस्ते भरितां स्तुतिम् ।  
कुर्महेऽहंक्रियालब्ध-संसाराब्धि-तितीर्षया ॥ (१)
</details>


<details open><summary>विश्वास-प्रस्तुतिः</summary>

पूर्वाचार्यान् नमस्-स्तोमैर्  
**अर्चयेद्** भक्ति-भावितैः ।  
यत्-पाद-भक्तिर् वैकुण्ठ-  
पद-प्राप्त्य्-अधिरोहिणी ॥ (२)
</details>

<details><summary>मूलम्</summary>

पूर्वाचार्यान् नमस्स्तोमैरर्चयेद्भक्तिभावितैः ।  
यत्पादभक्तिर्वैकुण्ठपदप्राप्त्यधिरोहिणी ॥ (२)
</details>

<details open><summary>विश्वास-प्रस्तुतिः</summary>

विष्णोर् नित्यार्चन-विधिं  
भुक्ति-मुक्ति-प्रदायकम् ।  
सारतः **संप्रवक्ष्यामि**  
सर्वेषां सुग्रहाय च ॥ (३)
</details>

<details><summary>मूलम्</summary>

विष्णोर्नित्यार्चनविधिं भुक्ति-मुक्ति-प्रदायकम् ।  
सारतः संप्रवक्ष्यामि सर्वेषां सुग्रहाय च ॥ (३)
</details>

<details open><summary>विश्वास-प्रस्तुतिः</summary>

काल्ये समुत्थाय हरिं  
**चिन्तयेत्, प्रणमेद्, वदेत्** ।  
रूपं, पदाब्जे, नामानि  
मनसा, शिरसा, गिरा ॥ (४)+++(5)+++
</details>

<details><summary>मूलम्</summary>

काल्ये समुत्थाय हरिं चिन्तयेत् प्रणमेद्वदेत् ।  
रूपं पदाब्जे नामानि मनसा शिरसा गिरा ॥ (४)
</details>

<details open><summary>विश्वास-प्रस्तुतिः</summary>

**प्रक्षाल्य** पादाव्, **आचम्य**  
सुगन्धैश् चार्चनं क्रमात् ।  
यागभूमिं **प्रविश्य**+अद्भिस्  
सम्प्रोक्ष्यास्त्रं च **विन्यसेत्** ॥ (५)
</details>

<details><summary>मूलम्</summary>

प्रक्षाल्य पादावाचम्य सुगन्धैश्चार्चनं क्रमात् ।  
यागभूमिं प्रविश्याद्भिस्सम्प्रोक्ष्यास्त्रं च विन्यसेत् ॥ (५)
</details>

<details open><summary>विश्वास-प्रस्तुतिः</summary>

अष्टाविंशतिकृत्वस् तु  
मन्त्रम् **आवर्त्य** चेतसा ।  
प्राणायाम-त्रयं **कुर्यात्**  
सन्निधाव् आसने स्थितः ॥ (६)
</details>

<details><summary>मूलम्</summary>

अष्टाविंशतिकृत्वस्तु मन्त्रमावर्त्य चेतसा ।  
प्राणायामत्रयं कुर्यात्सन्निधावासने स्थितः ॥ (६)
</details>

<details open><summary>विश्वास-प्रस्तुतिः</summary>

श्रीमत्-पराङ्कुशादिभ्यो  
भक्तेभ्यश् च **निवेदयेत्** ।  
विष्णोः निवेदितं सर्वं  
**पश्चाद् भुञ्जीत** च स्वयम् ॥ (७)
</details>

<details><summary>मूलम्</summary>

श्रीमत्पराङ्कुशादिभ्यो भक्तेभ्यश्च निवेदयेत् ।  
विष्णोः निवेदितं सर्वं पश्चाद्भुञ्जीत च स्वयम् ॥ (७)
</details>

<details open><summary>विश्वास-प्रस्तुतिः</summary>

कृतं भट्टारकाख्येन  
क्रियादीपं समुज्ज्वलम् ।  
**प्रेक्षध्वं** पुण्डरीकाक्ष-  
परिचर्यापरायणाः ॥ (८)
</details>

<details><summary>मूलम्</summary>

कृतं भट्टारकाख्येन क्रियादीपं समुज्ज्वलम् ।  
प्रेक्षध्वं पुण्डरीकाक्षपरिचर्यापरायणाः ॥ (८)
</details>

<details open><summary>विश्वास-प्रस्तुतिः</summary>

अघमर्षण-सूक्तेन  
**स्नानं कुर्याद्** यथाविधि ।  
शुद्धिं कृत्वात्मानः पूर्वं  
सन्ध्या-वन्दन-कर्म च ॥ (९)
</details>

<details><summary>मूलम्</summary>

अघमर्षणसूक्तेन स्नानं कुर्याद् यथाविधि ।  
शुद्धिं कृत्वात्मानः पूर्वं सन्ध्यावन्दनकर्म च ॥ (९)
</details>

<details open><summary>विश्वास-प्रस्तुतिः</summary>

**प्रक्षाल्य** पादाव् **आचम्य** शुक्ल-वस्त्रोर्ध्व-पुण्ड्र-धृक् ।  
याग-भूमिं प्रविश्याद्भिः **सम्प्रोक्ष्य** +अस्त्रं च **विन्यसेत्** ॥ (१०)
</details>

<details><summary>मूलम्</summary>

प्रक्षाल्य पादावाचम्य शुक्लवस्त्रोर्ध्वपुण्ड्रधृक् ।  
यागभूमिं प्रविश्याद्भिः सम्प्रोक्ष्यास्त्रं च विन्यसेत् ॥ (१०)
</details>

<details open><summary>विश्वास-प्रस्तुतिः</summary>

अष्टाविंशतिकृत्वस् तु  
मन्त्रम् **आवर्त्य** चेतसा ।  
प्राणायाम-त्रयं **कुर्यात्**  
सन्निधाव् आसने स्थितः ॥ (११)
</details>

<details><summary>मूलम्</summary>

अष्टाविंशतिकृत्वस्तु मन्त्रमावर्त्य चेतसा ।  
प्राणायामत्रयं कुर्यात् सन्निधावासने स्थितः ॥ (११)
</details>

<div class="js_include" url="/AgamaH_vaiShNavaH/rAmAnuja-sampradAyaH/prakIrNa-mantrAdi/padyam/svasheSha-bhUtena.md"  newLevelForH1="5" includeTitle="false"> 

<details open><summary>विश्वास-प्रस्तुतिः</summary>

स्वशेषभूतेन मया  
स्वीयैस् सर्व-परिच्छेदैः ।  
**विधातुं** प्रीतमात्मानं  
देवः **प्रक्रमते** स्वयम् ॥ (१२)
</details>

<details><summary>मूलम्</summary>

स्वशेषभूतेन मया स्वीयैस्सर्वपरिच्छेदैः ।  
विधातुं प्रीतमात्मानं देवः प्रक्रमते स्वयम् ॥ (१२)
</details>
</div>  

<details open><summary>विश्वास-प्रस्तुतिः</summary>

इति बुद्ध्या **ऽनुसन्धाय**  
मन्त्र-न्यासं समाचरेत् ।  
पञ्चोपनिषदां न्यासाच्  
**जायते शक्तिमान्** नरः ॥ (१३)
</details>

<details><summary>मूलम्</summary>

इति बुद्ध्याऽनुसन्धाय मन्त्रन्यासं समाचरेत् ।  
पञ्चोपनिषदां न्यासाच् जायते शक्तिमान्नरः ॥ (१३)
</details>

<details open><summary>विश्वास-प्रस्तुतिः</summary>

"ॐ षां नमः पराये"ति  
"परमेष्ठ्यात्मने नमः" ।  
"ॐ यां नमः पराये"ति  
"नमो"ऽन्तः "पुरुषात्मने" ॥ (१४)
</details>

<details><summary>मूलम्</summary>

ॐ षां नमः परायेति परमेष्ठ्यात्मने नमः ।  
ॐ यां नमः परायेति नमोऽन्तः पुरुषात्मने ॥ (१४)
</details>

<details open><summary>विश्वास-प्रस्तुतिः</summary>

"ॐ रां नमः पराये"ति  
ततो "विश्वात्मने नमः" ।  
"ॐ वां नमः पराये"ति  
स्यान् "निवृत्त्यात्मने नमः" ॥ (१५)
</details>

<details><summary>मूलम्</summary>

ॐ रां नमः परायेति ततो विश्वात्मने नमः ।  
ॐ वां नमः परायेति स्यान्निवृत्त्यात्मने नमः ॥ (१५)
</details>

<details open><summary>विश्वास-प्रस्तुतिः</summary>

"ॐ लां नमः पराये"ति  
ततस् "सर्वात्मने नमः" ।  
शिरो-नासाग्र-हृदय-  
गुह्य-पादेषु विन्यसेत् ॥ (१६)
</details>

<details><summary>मूलम्</summary>

ॐ लां नमः परायेति ततस्सर्वात्मने नमः ।  
शिरो-नासाग्र-हृदय-गुह्यपादेषु विन्यसेत् ॥ (१६)
</details>

<details open><summary>विश्वास-प्रस्तुतिः</summary>

**कुम्भं** तु वामतस् स्वस्य  
शोधनादि-समन्वितम् ।  
**निदद्ध्यान्** मूलमन्त्रास्त्र-  
मन्त्राभ्याम् अभिमन्त्रितम् ॥ (१७)
</details>

<details><summary>मूलम्</summary>

कुम्भं तु वामतस्स्वस्य शोधनादि-समन्वितम् ।  
निदद्ध्यान्मूलमन्त्रास्त्र-मन्त्राभ्यामभिमन्त्रितम् ॥ (१७)
</details>

<details open><summary>विश्वास-प्रस्तुतिः</summary>

**निधाय** पूजाद्रव्याणि  
दक्षिणे ऽन्यानि देशिकः ।  
तत्रार्घ्य-पाद्याचमन-  
स्नानपात्राणि **कल्पयेत्** ॥
</details>

<details><summary>मूलम्</summary>

निधाय पूजाद्रव्याणि दक्षिणेऽन्यानि देशिकः ।  
तत्रार्घ्य-पाद्याचमन-स्नानपात्राणि कल्पयेत् ॥
</details>

<details open><summary>विश्वास-प्रस्तुतिः</summary>

सिद्धार्थम् अक्षतं चैव  
कुशाग्रं तिलम् एवच ॥ (१८)

यवं गन्धं फलं पुष्पम्  
**अर्घ्ये** द्रव्याणि **निक्षिपेत्** ।  
**पाद्ये** दूर्वां विष्णु-पर्णीं  
श्यामाकं पद्मम् एव च ॥ (१९)
</details>

<details><summary>मूलम्</summary>

सिद्धार्थमक्षतं चैव कुशाग्रं तिलमेवच ॥ (१८)

यवं गन्धं फलं पुष्पमर्घ्ये द्रव्याणि निक्षिपेत् ।  
पाद्ये दूर्वां विष्णुपर्णीं श्यामाकं पद्ममेव च ॥ (१९)
</details>

<details open><summary>विश्वास-प्रस्तुतिः</summary>

एला-लवङ्ग-तक्कोल-जातीर् **आचमनीयके** ।  
कोष्ठम्माञ्ची-हरिद्रे द्वे मुराशैलेय-चम्पकाः॥ (२०)
</details>

<details><summary>मूलम्</summary>

एलाल-वङ्गत-क्कोल-जातीराचमनीयके ।  
कोष्ठम्माञ्ची-हरिद्रे द्वे मुराशैलेय-चम्पकाः॥ (२०)
</details>

<details open><summary>विश्वास-प्रस्तुतिः</summary>

वचाकचोरलामञ्चे स्नानीयस्यौषधीः निक्षिपेत् ।  
गन्धाक्षते तु तुलसीं शुद्धो तु विनिक्षिपेत् ॥ (२१)
</details>

<details><summary>मूलम्</summary>

वचाकचोरलामञ्चे स्नानीयस्यौषधीः निक्षिपेत् ।  
गन्धाक्षते तु तुलसीं शुद्धो तु विनिक्षिपेत् ॥ (२१)
</details>

<details open><summary>विश्वास-प्रस्तुतिः</summary>

सव्याप-सव्यौ च करौ बीजाभ्यां सोमसूर्ययोः ।  
विशोध्याप्लाव्य च सुधादोग्ध्र्या सुरभिमुद्रया ॥ (२२)
</details>

<details><summary>मूलम्</summary>

सव्याप-सव्यौ च करौ बीजाभ्यां सोमसूर्ययोः ।  
विशोध्याप्लाव्य च सुधादोग्ध्र्या सुरभिमुद्रया ॥ (२२)
</details>

<details open><summary>विश्वास-प्रस्तुतिः</summary>

अमृते नैव पूर्णानि पात्राण्यनुविचिन्त्य च ।  
पवित्र-मूलमन्त्राभ्याम् अभिमन्त्र्यार्घ्यपात्रकम् ॥ (२३)
</details>

<details><summary>मूलम्</summary>

अमृते नैव पूर्णानि पात्राण्यनुविचिन्त्य च ।  
पवित्र-मूलमन्त्राभ्याम् अभिमन्त्र्यार्घ्यपात्रकम् ॥ (२३)
</details>

<details open><summary>विश्वास-प्रस्तुतिः</summary>

अन्यानि मूलमन्त्रेण दद्यात्स्र-गन्धपूर्वकम् ।  
उद्धरण्यार्घ्य-सलिलमादाय प्रोक्षयेत् ततः ॥ (२४)
</details>

<details><summary>मूलम्</summary>

अन्यानि मूलमन्त्रेण दद्यात्स्र-गन्धपूर्वकम् ।  
उद्धरण्यार्घ्य-सलिलमादाय प्रोक्षयेत् ततः ॥ (२४)
</details>

<details open><summary>विश्वास-प्रस्तुतिः</summary>

आत्मानं यागभूमिं च पूजाद्रव्याणि देशिकः ।  
अभ्यर्च्य हृदये विष्णुमर्घ्य-स्रग्गन्ध-धूप-पूर्वकैः ॥ (२५)
</details>

<details><summary>मूलम्</summary>

आत्मानं यागभूमिं च पूजाद्रव्याणि देशिकः ।  
अभ्यर्च्य हृदये विष्णुमर्घ्य-स्रग्गन्ध-धूप-पूर्वकैः ॥ (२५)
</details>

<details open><summary>विश्वास-प्रस्तुतिः</summary>

पश्चादाधारशक्त्यादि कल्पयेदासनं बहिः ।  
अर्चयेच्चाखिल-जगदाधारं कूर्मरूपिणम् ॥ (२६)
</details>

<details><summary>मूलम्</summary>

पश्चादाधारशक्त्यादि कल्पयेदासनं बहिः ।  
अर्चयेच्चाखिल-जगदाधारं कूर्मरूपिणम् ॥ (२६)
</details>

<details open><summary>विश्वास-प्रस्तुतिः</summary>

नारायणं चतुर्थ्यन्तं नमसा योज्य देशिकः ।  
अनन्तरम् अनन्ताय नमो भूम्यै नमस्तथा ॥ (२७)
</details>

<details><summary>मूलम्</summary>

नारायणं चतुर्थ्यन्तं नमसा योज्य देशिकः ।  
अनन्तरम् अनन्ताय नमो भूम्यै नमस्तथा ॥ (२७)
</details>

<details open><summary>विश्वास-प्रस्तुतिः</summary>

श्रीवैकुण्ठं दिव्यपूर्वं लोकं जनपदं तथा ।  
नगरं च विमानानि चतुर्थ्यन्तं समर्पयेत् ॥ (२८)
</details>

<details><summary>मूलम्</summary>

श्रीवैकुण्ठं दिव्यपूर्वं लोकं जनपदं तथा ।  
नगरं च विमानानि चतुर्थ्यन्तं समर्पयेत् ॥ (२८)
</details>

<details open><summary>विश्वास-प्रस्तुतिः</summary>

अनन्तरूपिणे रत्न-मण्टपाय नमो नमः।  
अनन्ताय नमः इत्यास्तरणं परिकल्पयेत् ॥ (२९)
</details>

<details><summary>मूलम्</summary>

अनन्तरूपिणे रत्न-मण्टपाय नमो नमः।  
अनन्ताय नमः इत्यास्तरणं परिकल्पयेत् ॥ (२९)
</details>

<details open><summary>विश्वास-प्रस्तुतिः</summary>

नमो धर्माय ज्ञानाय वैराग्याय नमस्तथा ।  
ऐश्वर्याय नमः कोणेष्वाग्नेयादिषु विन्यसेत् ॥ (३०)
</details>

<details><summary>मूलम्</summary>

नमो धर्माय ज्ञानाय वैराग्याय नमस्तथा ।  
ऐश्वर्याय नमः कोणेष्वाग्नेयादिषु विन्यसेत् ॥ (३०)
</details>

<details open><summary>विश्वास-प्रस्तुतिः</summary>

नमोऽधर्मायाऽज्ञानायाऽवैराग्याय नमस्तथा ।  
अनैश्वर्याय च नमो दिक्क्षु प्राच्यादिषु न्यसेत् ॥ (३१)
</details>

<details><summary>मूलम्</summary>

नमोऽधर्मायाऽज्ञानायाऽवैराग्याय नमस्तथा ।  
अनैश्वर्याय च नमो दिक्क्षु प्राच्यादिषु न्यसेत् ॥ (३१)
</details>

<details open><summary>विश्वास-प्रस्तुतिः</summary>

नमः पद्माय चेत्युक्त्वा पीठं पद्मासनं न्यसेत् ।  
गृहीतचामरादिभ्यः शक्तिभ्योऽष्टदलेषु च ॥ (३२)
</details>

<details><summary>मूलम्</summary>

नमः पद्माय चेत्युक्त्वा पीठं पद्मासनं न्यसेत् ।  
गृहीतचामरादिभ्यः शक्तिभ्योऽष्टदलेषु च ॥ (३२)
</details>

<details open><summary>विश्वास-प्रस्तुतिः</summary>

विमल्कोत्कर्षिणीज्ञानाक्रियायोगा तथैव च ।  
प्रह्वासत्यातथेशाना तासां नाम्ना समर्चयेत् ॥ (३३)
</details>

<details><summary>मूलम्</summary>

विमल्कोत्कर्षिणीज्ञानाक्रियायोगा तथैव च ।  
प्रह्वासत्यातथेशाना तासां नाम्ना समर्चयेत् ॥ (३३)
</details>

<details open><summary>विश्वास-प्रस्तुतिः</summary>

अनुग्रहं कर्णिकायां पूर्वपार्श्वे समर्चयेत् ।  
जगत्प्रकृतये योगपीठाय च नमोऽर्चयेत् ॥ (३४)
</details>

<details><summary>मूलम्</summary>

अनुग्रहं कर्णिकायां पूर्वपार्श्वे समर्चयेत् ।  
जगत्प्रकृतये योगपीठाय च नमोऽर्चयेत् ॥ (३४)
</details>

<details open><summary>विश्वास-प्रस्तुतिः</summary>

तस्मिन् सहस्रशीर्षाय नागराजाय वै नमः ।  
पादपीठपुरस्ताच्च तत्तन्नामभिरेवच ॥ (३५)
</details>

<details><summary>मूलम्</summary>

तस्मिन् सहस्रशीर्षाय नागराजाय वै नमः ।  
पादपीठपुरस्ताच्च तत्तन्नामभिरेवच ॥ (३५)
</details>

<details open><summary>विश्वास-प्रस्तुतिः</summary>

आवाहनार्घ्यस्रग्गन्ध-धूप-दीपैश्च पञ्चभिः।  
आधारादीनि तत्त्वानि पीठान्तं च समर्चयेत् ॥ (३६)
</details>

<details><summary>मूलम्</summary>

आवाहनार्घ्यस्रग्गन्ध-धूप-दीपैश्च पञ्चभिः।  
आधारादीनि तत्त्वानि पीठान्तं च समर्चयेत् ॥ (३६)
</details>

<details open><summary>विश्वास-प्रस्तुतिः</summary>

गुरूनभ्यर्चयेद्योगपीठस्योत्तरपश्चिमे ।  
अर्चां कुर्वीत देवस्य गुर्वनुज्ञापुरस्सरम् ॥ (३७)
</details>

<details><summary>मूलम्</summary>

गुरूनभ्यर्चयेद्योगपीठस्योत्तरपश्चिमे ।  
अर्चां कुर्वीत देवस्य गुर्वनुज्ञापुरस्सरम् ॥ (३७)
</details>

<details open><summary>विश्वास-प्रस्तुतिः</summary>

पुष्पांजलिः प्रदातव्यो भक्त्या प्रत्युपचारतः ।  
प्रत्यासनं प्रकुर्वीत पादुकार्घ्यादि पञ्चकम् ॥ (३८)
</details>

<details><summary>मूलम्</summary>

पुष्पांजलिः प्रदातव्यो भक्त्या प्रत्युपचारतः ।  
प्रत्यासनं प्रकुर्वीत पादुकार्घ्यादि पञ्चकम् ॥ (३८)
</details>

<details open><summary>विश्वास-प्रस्तुतिः</summary>

आवाहने धूपदीपे घण्टां भोज्ये निनादयेत् ।  
क्षीराब्धेः दहराकाशात् वैकुण्ठद्वाऽर्कमण्डलात् ॥ (३९)
</details>

<details><summary>मूलम्</summary>

आवाहने धूपदीपे घण्टां भोज्ये निनादयेत् ।  
क्षीराब्धेः दहराकाशात् वैकुण्ठद्वाऽर्कमण्डलात् ॥ (३९)
</details>

<details open><summary>विश्वास-प्रस्तुतिः</summary>

अथवाऽसारसंसार-सारभूत-विभूतिकात् ।  
श्रीरङ्गात् प्रणताधीन-परमात्म-परिष्कृतात् ॥ (४०)
</details>

<details><summary>मूलम्</summary>

अथवाऽसारसंसार-सारभूत-विभूतिकात् ।  
श्रीरङ्गात् प्रणताधीन-परमात्म-परिष्कृतात् ॥ (४०)
</details>

<details open><summary>विश्वास-प्रस्तुतिः</summary>

सविभूतिक-मावाह्य हरिं लक्ष्मींच दक्षिणे ।  
वामे भूमिं च नीळां च सर्वाराधन-माचरेत् ॥ (४१)
</details>

<details><summary>मूलम्</summary>

सविभूतिक-मावाह्य हरिं लक्ष्मींच दक्षिणे ।  
वामे भूमिं च नीळां च सर्वाराधन-माचरेत् ॥ (४१)
</details>

<details open><summary>विश्वास-प्रस्तुतिः</summary>

मन्त्रयोग-स्समाह्वानं करपुष्पोपदर्शनम् ।  
बिम्बोपवेशनं चैव योगविग्रहचिन्तनम् ॥ (४२)
</details>

<details><summary>मूलम्</summary>

मन्त्रयोग-स्समाह्वानं करपुष्पोपदर्शनम् ।  
बिम्बोपवेशनं चैव योगविग्रहचिन्तनम् ॥ (४२)
</details>

<details open><summary>विश्वास-प्रस्तुतिः</summary>

प्रणामश्च समुत्थानं स्वागतं पुष्पमेव च ।  
सान्निध्य-याचनं चैव तत्राह्वानस्य सत्क्रियाः ॥ (४३)
</details>

<details><summary>मूलम्</summary>

प्रणामश्च समुत्थानं स्वागतं पुष्पमेव च ।  
सान्निध्य-याचनं चैव तत्राह्वानस्य सत्क्रियाः ॥ (४३)
</details>

<details open><summary>विश्वास-प्रस्तुतिः</summary>

किरीटं कुण्डलं चैव वनमालां तथैव च ।  
कौस्तुभं हार-केयूरे चारु पीतांबरं तथा ॥ (४४)
</details>

<details><summary>मूलम्</summary>

किरीटं कुण्डलं चैव वनमालां तथैव च ।  
कौस्तुभं हार-केयूरे चारु पीतांबरं तथा ॥ (४४)
</details>

<details open><summary>विश्वास-प्रस्तुतिः</summary>

चक्रं गदां नन्दनकञ्च पाञ्चजन्यं तथा धनुः ।  
पादसंवाहिनीः देवीराराध्याग्रे खगेश्वरम् ॥ (४५)
</details>

<details><summary>मूलम्</summary>

चक्रं गदां नन्दनकञ्च पाञ्चजन्यं तथा धनुः ।  
पादसंवाहिनीः देवीराराध्याग्रे खगेश्वरम् ॥ (४५)
</details>

<details open><summary>विश्वास-प्रस्तुतिः</summary>

प्रागुत्तरे च सेनेशं शेषं भागे परे स्थितम् ।  
चण्डप्रचण्डौ प्राग्दावारे याम्ये भद्र-सुभद्रकौ ॥ (४६)
</details>

<details><summary>मूलम्</summary>

प्रागुत्तरे च सेनेशं शेषं भागे परे स्थितम् ।  
चण्डप्रचण्डौ प्राग्दावारे याम्ये भद्र-सुभद्रकौ ॥ (४६)
</details>

<details open><summary>विश्वास-प्रस्तुतिः</summary>

वारुण्यां जय-विजयौ सौम्ये धातृविधातृकौ ।  
कुमुदः कुमुदाक्षश्च पुण्डरीकश्च वामनः ॥ (४७)
</details>

<details><summary>मूलम्</summary>

वारुण्यां जय-विजयौ सौम्ये धातृविधातृकौ ।  
कुमुदः कुमुदाक्षश्च पुण्डरीकश्च वामनः ॥ (४७)
</details>

<details open><summary>विश्वास-प्रस्तुतिः</summary>

शङ्कुकर्ण-स्सर्वनेत्र-स्सुमुख-स्सुप्रतिष्ठितः ।  
प्राच्यादि-दिक्क्षु क्रमशः प्रत्येकं च समर्चयेत् ॥ (४८)
</details>

<details><summary>मूलम्</summary>

शङ्कुकर्ण-स्सर्वनेत्र-स्सुमुख-स्सुप्रतिष्ठितः ।  
प्राच्यादि-दिक्क्षु क्रमशः प्रत्येकं च समर्चयेत् ॥ (४८)
</details>

<details open><summary>विश्वास-प्रस्तुतिः</summary>

अर्घ्यात् सलिलमादाय प्रदर्श्य प्रोक्षयद्धरिम् ।  
पात्र-प्रक्षाळनं कृत्वा पादौ प्रक्षाळयेद्धरेः ॥ (४९)
</details>

<details><summary>मूलम्</summary>

अर्घ्यात् सलिलमादाय प्रदर्श्य प्रोक्षयद्धरिम् ।  
पात्र-प्रक्षाळनं कृत्वा पादौ प्रक्षाळयेद्धरेः ॥ (४९)
</details>

<details open><summary>विश्वास-प्रस्तुतिः</summary>

प्लोताञ्चलेन सम्मृज्य गन्ध-पुष्पाणि निक्षिपेत् ।  
देवाया चमसं धूपं मधुपर्कं तथैव च ॥ (५०)
</details>

<details><summary>मूलम्</summary>

प्लोताञ्चलेन सम्मृज्य गन्ध-पुष्पाणि निक्षिपेत् ।  
देवाया चमसं धूपं मधुपर्कं तथैव च ॥ (५०)
</details>

<details open><summary>विश्वास-प्रस्तुतिः</summary>

पुनराचमनं चैव तांबूलमुखवासने ।  
दत्वाऽधिरोप्य देवेशं स्नानासन-मनन्यधीः ॥ (५१)
</details>

<details><summary>मूलम्</summary>

पुनराचमनं चैव तांबूलमुखवासने ।  
दत्वाऽधिरोप्य देवेशं स्नानासन-मनन्यधीः ॥ (५१)
</details>

<details open><summary>विश्वास-प्रस्तुतिः</summary>

व्यपोह्य वस्त्रमाल्यानि स्नानशाटीं प्रदाय च ।  
पादपीठं दन्तकाष्ठं जिह्वानिर्लेहनं तथा ॥ (५२)
</details>

<details><summary>मूलम्</summary>

व्यपोह्य वस्त्रमाल्यानि स्नानशाटीं प्रदाय च ।  
पादपीठं दन्तकाष्ठं जिह्वानिर्लेहनं तथा ॥ (५२)
</details>

<details open><summary>विश्वास-प्रस्तुतिः</summary>

मुखशोधनं चाचमन मादर्शं हस्तशोधनम् ।  
प्रदर्शयेत् ध्यानमात्रात् ताम्बूलमुखवासने ॥ (५३)
</details>

<details><summary>मूलम्</summary>

मुखशोधनं चाचमन मादर्शं हस्तशोधनम् ।  
प्रदर्शयेत् ध्यानमात्रात् ताम्बूलमुखवासने ॥ (५३)
</details>

<details open><summary>विश्वास-प्रस्तुतिः</summary>

देवस्य दर्शनान्मात्रां गुरवे तदनन्तरम् ।  
अर्घ्याद्यैस्तं समभ्यर्च्य दातव्या तद्वदासने ॥ (५४)
</details>

<details><summary>मूलम्</summary>

देवस्य दर्शनान्मात्रां गुरवे तदनन्तरम् ।  
अर्घ्याद्यैस्तं समभ्यर्च्य दातव्या तद्वदासने ॥ (५४)
</details>

<details open><summary>विश्वास-प्रस्तुतिः</summary>

तैलमुद्वर्तयेच्चूर्णैः स्नानशाटीं प्रदापयेत् ।  
आमलक्य-श्वेत-लोद्ध्रजनीकत-चन्दनैः ॥ (५५)
</details>

<details><summary>मूलम्</summary>

तैलमुद्वर्तयेच्चूर्णैः स्नानशाटीं प्रदापयेत् ।  
आमलक्य-श्वेत-लोद्ध्रजनीकत-चन्दनैः ॥ (५५)
</details>

<details open><summary>विश्वास-प्रस्तुतिः</summary>

ग्रन्थिपर्णि त्वगगरु-प्रियङ्गुनळदैः क्रमात् ।  
सिद्धार्थनर्वौषधिभिः स्नापयेद्रत्न-वारिभिः ॥ (५६)
</details>

<details><summary>मूलम्</summary>

ग्रन्थिपर्णि त्वगगरु-प्रियङ्गुनळदैः क्रमात् ।  
सिद्धार्थनर्वौषधिभिः स्नापयेद्रत्न-वारिभिः ॥ (५६)
</details>

<details open><summary>विश्वास-प्रस्तुतिः</summary>

एतद्द्रव्ययुतैः अद्भिः प्रत्येकमभिषेचयेत् ।  
तेष्वन्तरान्तराशुद्ध-सलिलेनाभिषेचयेत् ॥ (५७)
</details>

<details><summary>मूलम्</summary>

एतद्द्रव्ययुतैः अद्भिः प्रत्येकमभिषेचयेत् ।  
तेष्वन्तरान्तराशुद्ध-सलिलेनाभिषेचयेत् ॥ (५७)
</details>

<details open><summary>विश्वास-प्रस्तुतिः</summary>

हरिद्रालेपनस्नानं प्लोतवस्त्रोत्तरीयकम् ।  
ब्रह्मसूत्रं चाचमनं गन्धपुष्पाद्यलङ्कृतिम् ॥ (५८)
</details>

<details><summary>मूलम्</summary>

हरिद्रालेपनस्नानं प्लोतवस्त्रोत्तरीयकम् ।  
ब्रह्मसूत्रं चाचमनं गन्धपुष्पाद्यलङ्कृतिम् ॥ (५८)
</details>

<details open><summary>विश्वास-प्रस्तुतिः</summary>

धूपमाचमनं चैव दद्याद्देवाय देशिकः ।  
सहस्रधारास्नपनं वेदवेद्यादिघोषणम् ॥ (५९)
</details>

<details><summary>मूलम्</summary>

धूपमाचमनं चैव दद्याद्देवाय देशिकः ।  
सहस्रधारास्नपनं वेदवेद्यादिघोषणम् ॥ (५९)
</details>

<details open><summary>विश्वास-प्रस्तुतिः</summary>

नीराजनं प्लोतवस्त्रमुपवीतोत्तरीयके ।  
पुनराचमनं दद्यात् अलङ्कारासनं ततः ॥ (६०)
</details>

<details><summary>मूलम्</summary>

नीराजनं प्लोतवस्त्रमुपवीतोत्तरीयके ।  
पुनराचमनं दद्यात् अलङ्कारासनं ततः ॥ (६०)
</details>

<details open><summary>विश्वास-प्रस्तुतिः</summary>

स्नानपात्रादृतेऽर्घ्यादि कल्पयेद्वस्त्रभूषणे ।  
गन्धमाल्योपवीतं च दद्यादाचमनं पुनः ॥ (६१)
</details>

<details><summary>मूलम्</summary>

स्नानपात्रादृतेऽर्घ्यादि कल्पयेद्वस्त्रभूषणे ।  
गन्धमाल्योपवीतं च दद्यादाचमनं पुनः ॥ (६१)
</details>

<details open><summary>विश्वास-प्रस्तुतिः</summary>

ऊर्ध्वपुण्ड्रमथादर्शमज्जनं धूपदीपकौ ।  
पुनराचमनं दद्यात् सध्वजच्छत्रचामरम् ॥ (६२)
</details>

<details><summary>मूलम्</summary>

ऊर्ध्वपुण्ड्रमथादर्शमज्जनं धूपदीपकौ ।  
पुनराचमनं दद्यात् सध्वजच्छत्रचामरम् ॥ (६२)
</details>

<details open><summary>विश्वास-प्रस्तुतिः</summary>

गजाश्व-रथतार्क्ष्यं च शङ्ख-काहळशृङ्गकान् ।  
नृत्तवादित्रगीतादि दर्शयेदर्चयेत्सुधीः ॥ (६३)
</details>

<details><summary>मूलम्</summary>

गजाश्व-रथतार्क्ष्यं च शङ्ख-काहळशृङ्गकान् ।  
नृत्तवादित्रगीतादि दर्शयेदर्चयेत्सुधीः ॥ (६३)
</details>

<details open><summary>विश्वास-प्रस्तुतिः</summary>

प्रदक्षिणं प्रतिदिशं नत्वा पुष्पाणि निक्षिपेत् ।  
सत्पूगफलतांबूलं सकर्पूरं निवेदयेत् ॥ (६४)
</details>

<details><summary>मूलम्</summary>

प्रदक्षिणं प्रतिदिशं नत्वा पुष्पाणि निक्षिपेत् ।  
सत्पूगफलतांबूलं सकर्पूरं निवेदयेत् ॥ (६४)
</details>

<details open><summary>विश्वास-प्रस्तुतिः</summary>

समस्तैर्द्भगवन्मन्त्रैः दद्यात्पुष्पाञ्जलिं ततः ।  
ततस्तत्परिवाराणां धूपान्तं वा समर्चयेत् ॥ (६५)
</details>

<details><summary>मूलम्</summary>

समस्तैर्द्भगवन्मन्त्रैः दद्यात्पुष्पाञ्जलिं ततः ।  
ततस्तत्परिवाराणां धूपान्तं वा समर्चयेत् ॥ (६५)
</details>

<details open><summary>विश्वास-प्रस्तुतिः</summary>

भोज्यसने संनिवेश्य मधुपर्कं निवेदयेत् ।  
आचम्य गोतिलाख्यां च मात्रां देवस्य दर्शयेत् ॥ (६६)
</details>

<details><summary>मूलम्</summary>

भोज्यसने संनिवेश्य मधुपर्कं निवेदयेत् ।  
आचम्य गोतिलाख्यां च मात्रां देवस्य दर्शयेत् ॥ (६६)
</details>

<details open><summary>विश्वास-प्रस्तुतिः</summary>

पायसान्नं गुडान्नं च मुद्दान्नं दध्यमोदनम् ।  
मधु-क्षीराज्यसंपन्नं सर्वापूपफलान्वितम् ॥ (६७)
</details>

<details><summary>मूलम्</summary>

पायसान्नं गुडान्नं च मुद्दान्नं दध्यमोदनम् ।  
मधु-क्षीराज्यसंपन्नं सर्वापूपफलान्वितम् ॥ (६७)
</details>

<details open><summary>विश्वास-प्रस्तुतिः</summary>

निवेदयेद्यथैश्वर्यं हविर्देवाय सादरम् ।  
निवेदित-चतुर्भागं सेनेशाय निधाय च ॥ (६८)
</details>

<details><summary>मूलम्</summary>

निवेदयेद्यथैश्वर्यं हविर्देवाय सादरम् ।  
निवेदित-चतुर्भागं सेनेशाय निधाय च ॥ (६८)
</details>

<details open><summary>विश्वास-प्रस्तुतिः</summary>

अनुपानं चाचमनम् अर्हणं हस्तशोधनम् ।  
मुखवासं च तांबूलं देवायास्मै निवेदयेत् ॥ (६९)
</details>

<details><summary>मूलम्</summary>

अनुपानं चाचमनम् अर्हणं हस्तशोधनम् ।  
मुखवासं च तांबूलं देवायास्मै निवेदयेत् ॥ (६९)
</details>

<details open><summary>विश्वास-प्रस्तुतिः</summary>

निवेदितान्नमुद्धृत्य गुरोर्दद्यात्सदक्षिणाम् ।  
अर्घ्याद्यष्टोपचारैश्च देवं मन्त्रासनेऽर्चयेत् ॥ (७०)
</details>

<details><summary>मूलम्</summary>

निवेदितान्नमुद्धृत्य गुरोर्दद्यात्सदक्षिणाम् ।  
अर्घ्याद्यष्टोपचारैश्च देवं मन्त्रासनेऽर्चयेत् ॥ (७०)
</details>

<details open><summary>विश्वास-प्रस्तुतिः</summary>

स्तोत्रैस्तुत्वा प्रणम्याधि पर्यङ्केस्वास्तृते हरिम् ।  
अर्घ्यादिभिरथाभ्यार्च्य रक्षां मन्त्रेण कारयेत् ॥ (७१)
</details>

<details><summary>मूलम्</summary>

स्तोत्रैस्तुत्वा प्रणम्याधि पर्यङ्केस्वास्तृते हरिम् ।  
अर्घ्यादिभिरथाभ्यार्च्य रक्षां मन्त्रेण कारयेत् ॥ (७१)
</details>

<details open><summary>विश्वास-प्रस्तुतिः</summary>

विष्वक्सेनाय दातव्यं पश्चात् पूर्वोद्धृतं हविः ।  
नागराजगरुत्मभ्यां हविरन्यन्निवेदयेत् ॥ (७२)
</details>

<details><summary>मूलम्</summary>

विष्वक्सेनाय दातव्यं पश्चात् पूर्वोद्धृतं हविः ।  
नागराजगरुत्मभ्यां हविरन्यन्निवेदयेत् ॥ (७२)
</details>

<details open><summary>विश्वास-प्रस्तुतिः</summary>

एवं सपरिवाराय देवाय परमात्मने ।  
निवेद्यात्मानमात्मीयं प्रणम्यार्चां समापयेत् ॥ (७३)
</details>

<details><summary>मूलम्</summary>

एवं सपरिवाराय देवाय परमात्मने ।  
निवेद्यात्मानमात्मीयं प्रणम्यार्चां समापयेत् ॥ (७३)
</details>

<details open><summary>विश्वास-प्रस्तुतिः</summary>

चण्डादि द्वारपालादीन्युमुदादीन् गणानपि ।  
अर्घ्यादिभिस्समभ्यर्च्य ह विशेषं बलिं क्षिपेत् ॥ (७४)
</details>

<details><summary>मूलम्</summary>

चण्डादि द्वारपालादीन्युमुदादीन् गणानपि ।  
अर्घ्यादिभिस्समभ्यर्च्य ह विशेषं बलिं क्षिपेत् ॥ (७४)
</details>

<details open><summary>विश्वास-प्रस्तुतिः</summary>

विष्णोर्निवेदितं सर्वं गुरुभ्यश्च निवेदयेत् ।  
श्रीशठारिपरकालयतीन्द्रेभ्यो निवेदयेत् ॥ (७५)
</details>

<details><summary>मूलम्</summary>

विष्णोर्निवेदितं सर्वं गुरुभ्यश्च निवेदयेत् ।  
श्रीशठारिपरकालयतीन्द्रेभ्यो निवेदयेत् ॥ (७५)
</details>

<details open><summary>विश्वास-प्रस्तुतिः</summary>

विष्णोर्निवेदितं सर्वं पश्चाद्भुञ्जीत च स्वयम् ।  
कृतं श्रीभट्टकार्येण क्रियादीपं समुज्वलम् ।  
प्रेक्षध्वं पुण्डरीकाक्ष-परिचर्यापरायणाः ॥ (७६)
</details>

<details><summary>मूलम्</summary>

विष्णोर्निवेदितं सर्वं पश्चाद्भुञ्जीत च स्वयम् ।  
कृतं श्रीभट्टकार्येण क्रियादीपं समुज्वलम् ।  
प्रेक्षध्वं पुण्डरीकाक्ष-परिचर्यापरायणाः ॥ (७६)
</details>

**इति श्री पराशरभट्टारक-विरचितः क्रियादीपः सम्पूर्णः**