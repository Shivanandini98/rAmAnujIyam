+++
title = "३२ निगमनाधिकारः"

+++

अथ शास्त्रनिगमनम् ।

इत्थं परम-पुरुषार्थ-प्राप्त्य्-उपायानुष्ठानौपयिकेन सद्-आचार्य-कटाक्षातिशयेन  
सारं निष्कृष्य  
प्रधान-प्रतितन्त्रान् अवधार्य  
अर्थ-पञ्चकं निश्चित्य  
तत्त्व-त्रयं विविच्य,  
देवता-पारमार्थ्यम् अधिगत्य  
**मुमुक्षुर् भवति** । 

अधिकार-विभागम्, उपाय-विभागम्, प्रपत्ति-योग्यत्वं, परिकर-विभागं च विज्ञाय  
**प्रपदनम् अनुष्ठाय**  
**कृतकृत्यो भवति** । 

ततः स्व-निष्ठाम् अभिज्ञाय  
उत्तर-कृत्यं, पुरुषार्थ-काष्ठां, शास्त्रीय-नियमनम्, अपराध-परिहारं च **कुर्वन्**  
स्थान-विशेषे **निवसन्**,  
निर्याणं प्राप्य,  
गति-विशेषेण परिपूर्णं परं **ब्रह्मानुभवतीति**  
**रहस्यतमा अर्था अनुशिष्टाः** ॥

एवम् अनुशिष्टा **अर्थाः**  
सिद्ध-साध्योपायाभ्यां व्यवस्था-रक्षाभ्यां च **स्थिरी-कृताः** । 

इत्थं स्थिरी-कृतानाम् अर्थानां  
पद-योजना-विभागेन रहस्य-त्रये **ऽनुसन्धान-सरणिः प्रदर्शिता** । 

एतेषाम् **अर्थानाम् अविप्लवाय**  
यथा-शास्त्रं **सम्प्रदाय-प्रवर्तनार्थम्**  
आचार्य-कृत्यं शिष्य-कृत्यं(३२) च **निरूप्य**  
**शास्त्रम् इदं परिसमाप्यते** । 

एवम् अस्मिन् शास्त्रे  
समुपदिष्टाः सर्वे ऽप्य् **अर्थाः**  
श्रुति-स्मृति-सम्प्रदायैः समीचीनानुकूल-न्याय-सहकृतैः  
अ-ज्ञान-संशय-विपर्ययाणाम् अन्तरेण  
अवकाश-लेशं यथा-श्रुतं यथा-हृदयम् **उपपादिताः।** 

प्राग्-उपदर्शित-नियमम् **अनुसृत्य**  
सत्-सम्प्रदाय-निष्ठ--सद्-आचार्य-सकाशात्  
सम्यग् उपसन्नैः **श्रोतव्याश्** च । 

श्रुति-स्मृति-शरणैः पूर्वाचार्यैः  
विशोधित-निरस्तापराध-लेशावकाशे पथि विचरतां  
सर्व-विध-क्लेश-विनाशं परमे[???] पत्युः सर्वेश्वरस्य चरणारविन्दयोः  
सर्व-देश--सर्व-काल--सर्वावस्थोचित[???]तैक-रूप--नित्य-कैङ्कर्य-प्राप्तिश् च भवति । 

तस्मात् श्रीमन्-नारायणस्य चरणाव् एव [ ????] दशायां चोपजीव्याव्  
इति सर्वं कल्याणतमम् ॥

॥ इति श्री रहस्यत्रयसारसङ्ग्रहे तृतीयः परिच्छेदः ॥

रहस्य-त्रय-सारार्थः  
संक्षेपात् समगृह्यत ।
लक्ष्मीपुरं-श्रीनिवास-  
दासेन सुधियां मुदे ॥
