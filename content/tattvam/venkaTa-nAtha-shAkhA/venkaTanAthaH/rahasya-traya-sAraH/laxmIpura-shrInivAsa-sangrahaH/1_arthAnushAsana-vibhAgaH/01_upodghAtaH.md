+++
title = "०१ उपोद्घातः"

+++

एवं परमाचार्य-भूतस्य सर्वेश्वरस्य श्रियः-पत्युः परमात्मनः  
हृदयङ्-गमः पुत्रः शिष्यः प्रेष्यः शेषभूतो दासभूतश् च  
+इत्य् एष जीवात्मा तत्-तच्छास्त्रैः स्फुटम् अवधार्यते । 

तथा 

> स्वाभाविक-शेषिणः  
अखिल-हेय-प्रत्यनीक--कल्याण-गुण-गणस्य  
+++(नित्य-लीला-विभूतीति-)+++उभय-विध-विभूति-नाथस्य  
सर्वेश्वरस्य दिव्य-महिषी-परिजन-परिच्छदान्वितस्य  
दिव्यलोके निरतिशयम् आनन्दम् अनुभवतः  
एतादृशम् ऐश्वर्यवन्तम् आनन्द-रूपम् आत्मानम्  
सर्वेऽपि जीवात्मानः सदा अनुभूय  
कृतार्था भवेयुर् 

इति **सौहार्द-शालिनो** भगवतः सर्व-देश--सर्व-काल--सर्वावस्थोचित--सर्व-विध--**कैङ्कर्येषु**  
स्वरूप-योग्यतावत्तया नित्य-सूरिर् इव **दाय-भाग्य् अपि**  
**जीवात्मा** ऽसौ  
अनादि-मायया सुप्तः  
मरु-कान्तारे परिभ्रमन्  
तत्त्व-हित-विषयक--यथावत्-प्रकाश-रहितः  
मृगया-सक्त--नृपति-कुल-परिभ्रष्ट--शबर-कुल-प्रविष्ट--राज-कुमारवत् +++(5)+++  
स्वाभाविकं स्वस्वरूपं विस्मृत्य  
औपाधिकं पर-स्वरूपम् आत्मनि आरोप्य **बभ्राम** ।

सत्याम् एवं स्थितौ  
केचिद् धार्मिकाः  
सद्-उपदेशानुष्ठानादिना  
स्व--स्व-रूपानुगुण-**वृत्तानि समुपदिश्य**  
स्वरूपानुरूपातिशयित-पुरुषार्थ-रुचिं  
हेयोपादेय-विभाग-क्षमतां च **सम्पादयन्ति** अस्य जीवस्य,  
राज-कुमार-लक्षणादिना जाति-विशेषं विजानन्तः कारुणिका इव राजकुमारस्य ।+++(5)+++

ततश् च +अस्य चेतनस्य  
स्वाभाविकं भगवच्-छेषत्वं,  
यादृच्छिकानुषङ्गिक-प्रासङ्गिकादि-सुकृत-विशेष-मूलकं सहज-करुणा-कटाक्ष-विषयत्त्वं,  
धार्मिक-मूलकम् आस्तिक्यं,  
हेयोपादेय-विभाग-क्षमत्त्वम्,  
अद्वेषाभिमुख्यादिकं च  
अनुरूपम् **अवलोकयन्तः**  
परमकारुणिकेन परम-शेषिणा **प्रेरिताः**  
कारुणिकोत्तमाः केचिद् आचार्याः  
स्वाभाविकं भगवत्-सम्बन्धम् **उपदिश्य**  
भगवत्-प्राप्त्य्-उपायाभिनिवेशम् **उत्पाद्य**  
तदीयं प्रयोजनम् एव परमं स्वयं-प्रयोजनं **मन्य-मानाः**  
सद्यः-समुत्पन्न-वत्सेषु धेनव इव **स्निह्यमानाः**  
अ-ज्ञान-संशय-विपर्यय-निवर्तकानि दिव्य-सुभाषितान्य् **उपदिशन्ति** ।

ततस् तादृश-सुभाषितान्य् **अवलम्ब्य**  
ईश्वरेशितव्ययोः स्वरूप-स्वभाव-सम्बन्धाः  
भोगापवर्गयोश् च त्याज्योपादेयाः  
स्वरूपोपाय--गति-प्रकाराः+++(=??)+++  
उक्तानुक्त-विरोधिनश्+++(=??)+++ च  
इत्य् एते अर्था अवश्यं ज्ञातव्या मुमुक्षुणा । 

त एते सर्वेप्य् अर्था  
अध्यात्म-विषयक-शब्द-राशौ सारतमे  
रहस्य-त्रये प्रति-तन्त्र-सारोद्धारेण सङ्गृह्यन्ते ।

