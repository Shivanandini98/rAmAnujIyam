+++
title = "१८ अपराधपरिहारः"

+++

एवं भगवच्-छेषतैक-स्वभावस्य शास्त्र-नियत-तत्-कैङ्कर्यैक-रसिकस्य +अधिकारिणः  
अनापदि बुद्धि-पूर्वकापराधः  
स्वी-कृत-कैङ्कर्यैक-निष्ठा-विरुद्धत्वात् **प्रायशो न सम्भवति** ।  

प्रारब्ध-कर्म-विशेष-वशात्, देश-कालावस्थादि-वशात्, प्रमाद-वशात्, सुषुप्त्य्-आद्य्-अवस्था-वशाच् च  
सम्भवन्न् अपि अश्लेष-विषयतया **विनश्यति** ॥

अथ मोक्षार्थ-प्रपत्त्य्-अनुष्ठान-वेलायां  
बुद्धि-पूर्वक-पापारभक-पापानाम् अपि निवृत्तिम् अनन्तर्भावयतां  
सर्पेणेव शरीरेण सह निवसताम्  
आत्म-गुण-पूर्ति-विरहात्,  
मन्द-धैर्याणाम् इव ऋषीणां +++(??)+++  
बुद्धि-पूर्वके ऽपि क्वचिद्-विपरीतानुष्ठाने सति  
निसर्ग-सुहृद्-रक्षणोन्मुखः श्रियःपतिः  
लज्जानुतापादिभिः यथाधिकारं **प्रायश्चित्तम् आसादयति** ॥

एवं प्रारब्ध-कर्म-विशेष-वशात् कठिन-प्रकृतीनां  
यथाधिकारं प्रायश्चित्तम् अ-कृतवतां  
काणत्व-खञ्जत्वादि-लक्षणोपक्लेश-रूप--पाप-निवर्तकोपायान् पुरस्कृत्य,  
क्षमाप्रेम-दया-वात्सल्यादिना मन्दी-भूत-प्रतापः भगवान्  
**लघुना दण्डेन संरक्षति** ।  
एवं-करणम् अपि  
पूर्व-प्रपत्ति-फली-भूत--क्षमा-प्रकार-भेद इति भगवति **कृतज्ञताम् एव परिपोषयेत्** ॥  

तस्मात् 

> संभवत्य् अपि बुद्धि-पूर्वकाघे  
तत्-प्रायश्चित्ताकरणे ऽपि दण्ड-विशेषो नास्ति।    
विलम्बासहिष्णूनां परम-फलस्य नास्ति विलम्बः ।  
प्रारब्ध-सुकृत-विशेषाधीनैहिक-कैङ्कर्य-विच्छेदो नास्ति  

+इत्यादि-पक्षाः शरण्य-गुणानां शरणागति-प्रभावस्य च **वैभव-वादाः** ।  
अन्यथा प्रपन्न-पूर्वाचार्यानुष्ठानस्य, शास्त्रस्य च विरोधो दुष्परिहरः ।  
किञ्च +++(तेन न्यायेन)+++ उपासकस्यापि +++(अप्रपन्नस्य)+++ बुद्धि-पूर्वोत्तराघे  
विद्या-माहात्म्यात् न स्यात् प्रत्यवायः ।

तस्मात् प्रपन्नस्य राज-पुत्रापराधवत् लघुर् दण्डः ।  
तादृशस्यापि दण्डस्य परिहाराय  
**पुनः-प्रपदनादिकं विधीयते** ।  

शिष्टतया व्यपदेश्यानां तु  
लोक-सम्प्रदाय-प्रसिद्ध-निमित्तेषु  
यथा-शक्ति प्रसिद्धम् एव **प्रायश्चित्तं कर्तुम् उचितम्** ॥

तत्र एवं सति **यद्य्** अयम् आगामि-बुद्धि-पूर्व-पापात् **बिभेति**  
तदा तत्-कारणी-भूत-प्रारब्ध-पापांशस्यापि निवृत्तिम् उद्दिश्य  
मोक्षार्थं **प्रपदनम् अनुष्ठेयम्** ।  
अनन्तरं **वा पृथग्** एतद्-अर्थम् अनुष्ठेयम् ।  
अत एव  
सर्वेश्वर इव **नित्य-सूरयो** ऽपि  
अवतार-दशायां कर्म-वश्यत्वम् **अभिनीय**  
लोक-हिताय **अपराध-परिहारादिकम् अन्वतिष्ठन्** ॥

तत्रापि **भागवतापचारः** राज-दारापराधवत् -  
भूयो भगवन्-निग्रह-सङ्कल्पावहः ।  
तस्मात् स्वस्य, पराशर-व्यासादीनां च  
**भागवतत्व**--परम-पुरुषार्थ-योग्यत्वादिना **साम्ये** ऽपि  
तुलसी-चम्पकानाम् इव  
गोमय--मृग-मदादीनाम् इव च  
भगवत्-सङ्कल्प-विशेष-प्रयुक्त--तत्-तद्-**उपाधि-स्वभाव-वशात्**  
सिद्धौ **उत्कर्षापकर्षौ**  
असूया-प्रादुर्भाव-प्रकरणाम्नान-नयेन  
न तिरस्कारार्हौ ॥

जाति-गुण-वृत्ताद्य्-उपाधि-वशात्  
भागवत-विशेष-विषये शुश्रूषादि-प्रवृत्ति-विशेषस्य यथा-शास्त्रं नियमे सत्य् अपि  
**शेषित्व-प्रतिपत्तिः अन्यूना** एव कर्तव्या ।  
तावता ऽपि शेषत्वोचित-किञ्चित्-कार-रूप-**कैङ्कर्यस्य सिद्धिः** ।  
एतादृश-भागवत-विषये  
क्वचित् सम्भवत्य् अपि स्खलने  
तदैव तस्य **क्षमा प्रार्थनीया** ।  
**अन्यथा स्वरूपोच्छित्तिर्** एव स्याद् इति निष्कर्षः ।
