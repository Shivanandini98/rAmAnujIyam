+++
title = "१९ स्थानविशेषः"

+++

अथ यावज्-जीवम् एवं स्वयं-प्रयोजनतया निरपराधानुकूल-वृत्तिमतस्  
त्वरावतश् च परमैकान्तिनः  
अनुकूलम् अनुगुणम् आवास-स्थानं विमर्शनीयम् ।  
तत्र आर्यावर्तादि-पुण्य-देशानां  
युग-स्वभावेन इदानीं व्याकुलतया प्रतिष्ठित-चातुर्-वर्ण्य-धर्म एव प्रदेशः समुपादेयः ॥

तत्रापि भागवतोत्तरः,  
ताम्र-पर्णी--कावेरी-कृत-माला--पयस्विन्य्-आदि-पुण्य-तीर्थोत्तरः,  
भगवद्-भागवताभिमान-विषयी-भूतः श्रीरङ्ग--हस्ति-गिरि--वेङ्कट-गिरि--यदु-गिर्यादिः सत्त्वोत्तरो वा  
क्षेत्र-विशेषः मुमुक्षुभिः परिग्राह्यः ।

