+++
title = "०६ परदेवता-पारमार्थ्यम्"

+++

## प्रयोजनम्
एवं सिद्धेपि सामान्यतः प्रकृति-पुरुषेश्वर-विवेके  
पर-देवता-विशेष-निर्णयं विना  
प्रयोजनान्तर-वैमुख्य-सहित-  
देवतान्तर-वैमुख्य-रूप--परमैकान्तित्वासिद्धेः  
परमैकान्ति-व्यतिरिक्तस्य व्यवधानं विना मोक्षासिद्धेश् च  
सो ऽयम् ईश्वरस् तु एतादृश-देवता-विशेष  
इति निष्कर्ष आवश्यकः ।

## विष्णु-पारम्य-प्रामाणिकता
तत्र चेतनाचेतनयोर् अत्यन्त-भेदस्य प्रामाणिकत्वात्  
"सर्वं जगत् परं ब्रह्मैव"  
+इति पक्षो न घटते ।+++(5)+++  

स्वाभाविकस्य जीवेश्वर-भेदस्य  
देवादि-रूप-जीवानां परस्परं भेदस्य च  
सुख-दुःखादि-व्यवस्थया प्रामाणिकत्वाद्,  
ब्रह्म-रुद्रादीनां सर्वेषां देवानाम्  
ईश्वरेण सह स्वेषां च  
परस्-पर-भेद +++(एकविध??)+++  
इति पक्षोऽपि दुर्घटः। 

एतेष्व् अपि देवेषु  
प्रधान-भूतानां ब्रह्म-रुद्रादीनां  
कार्यत्व-कर्म-वश्यत्व-सिद्ध्या,  
स्वेच्छावतीर्णस्य त्रि-मूर्ति-मध्य-स्थस्य विष्णोर् एव पूर्वावस्था  
विशिष्ट-वेषेण सर्व-जगत्-कारणत्व-नित्यत्वादि-सिद्ध्या च -  
"त्रि-मूर्ति-त्रयं समम्" इति  
"मूर्ति-त्रयम् एक-तत्त्वम्" इति  
"त्रिमूर्त्य्+++(अंश)+++-उत्तीर्ण ईश्वर" इति  
"तेष्व् एव ब्रह्मो वा रुद्रो वा +ईश्वर" इति  
साम्यैक्योत्तीर्ण-व्यक्त्य्-अन्तर-परत्व-पक्षा न संघटन्ते ।

एते च ब्रह्म-रुद्रादयो देवाः  
सर्वेश्वरस्य नारायणस्य कार्य-भूताः,  
कर्म-वश्या, माया-पर-तन्त्रा,  
विभूति-भूताः, शरीर-भूता,  
ज्ञान-सङ्कोच-विकासवन्तः,  
शुभाश्रयत्व-विधुराः, मुमुक्ष्व्-अनुपास्या  
इति च सर्व-सम्प्रतिपन्न-प्रमाण-प्रसिद्धम्,  
नारायण एक एव सर्व-प्रकारेणापि  
समाभ्यधिक-रहितः स्व-व्यतिरिक्त-सकल-जन्तु-समुपास्य इति च ।

## देवतान्तरभक्तौ फलम्
क्वचिद् ब्रह्म-रुद्रादीनां मोक्षोपकारकता-कथनम्  
आचार्यादीनाम् इव ज्ञान-हेतुता-मात्रेण इति निर्णीतम् ।+++(4)+++  

सूर्यादि-देवतान्तर-भक्तेष्व् अपि  
परावर-तत्त्वेषु ऐक्य-बुद्धि--व्यत्यय-बुद्धि--समत्व-बुद्ध्य्-आदि-रहिता  
अनासुर-स्वभावा एव पुरुषाः  
परम्परया भगवद्-अनुग्राह्याः स्युः,  
अनीदृशा भगवन्-निग्राह्या एव स्युः ।+++(4)+++  
अत एव मोहन-शास्त्रोक्त-कर्मसु  
क्षिप्रं दृष्ट-फल-सिद्धि-प्रदर्शनम् अपि  
भगवन्-निग्रह-प्रकार-विशेषः।+++(5)+++ 

सत्य-सङ्कल्पस्य भगवतो  
निग्रह-विषयी-भूतं पुरुषं  
न खलु ब्रह्मादयोऽपि रक्षितुम् ईशते ।  
तथा ऽनुग्रह-विषयी-भूतं  
भगवान् सकलाभ्यो विपद्भ्यो रक्षति ।

## मोक्ष-दातृता
देवतान्तर-भजनेन  
विलम्ब्यापि मोक्ष-सिद्धिर् न सुलभा।  
भगवद्-भजनेन तु  
निरतिशयैश्वर्य-सिद्धिर् अपि दृष्टा।  
तद् इदं +++(ताप-निवृत्त्य्-अर्थं)+++ भजनं ताप-निवृत्त्य्-अर्थं गङ्गा-स्नानम् इव  
रजस्-तमो-निबर्हणं सत्त्वोन्मेषणं च विदधत्  
मोक्ष-पर्यन्तम् अपि भवेत् ।+++(5)+++  
परन्तु अत्रास्ति +++(मोक्ष-प्राप्तौ)+++ विलम्बः । 

मोक्ष-रुच्यैव स्व-शक्योपाये प्रवृत्तस्य तु  
नास्ति विलम्बोऽपि ।  

स्व-तन्त्र-प्रपत्ति-निष्ठस्य तु  
स्व-सङ्कल्पं विना   
+++(मोक्षे)+++ विलम्बाविलम्बयोर् नास्ति किम् अपि नियामकम् ।  
तद् एते +++(मोक्ष-विलम्ब)+++नियमाः स्व-तन्त्रेच्छा-सिद्धा  
इति प्रमाण--पर-तन्त्र+++(-जन)+++--सम्मतम् ।

## अन्तरात्मता-विज्ञान-फलम्
अथ यद्य् अपि  
केनचिच् चार्वाकेण सेवकेनाराधिते राज्ञि  
शरीरान्तर्-अवस्थितो जीवात्मा यथा परितुष्यति  
तथा निरूपित-विवेक-विधुरैर् अपि  
समर्पितेषु देवतान्तरेषु  
तेषाम् अन्तरात्मा परमात्मा परितुष्यति । 

तथापि शास्त्रार्थ-वैकल्येन  
फल-वैकल्यं प्रमाण-प्रतिनियतम् ।  

तत्र भगवद्-आत्मकत्व-ज्ञान-वतां  
क्षिप्रं फल-कामनया देवतान्तरम् उपासितवतां  
तत्-तत्-फलं सकलम् एव ।+++(5)+++ 

## फलान्तर-कामनया भगवद्-भजनम्
तत्र फलान्तर-कामनया ऽपि  
भगवन्तम् एव आश्रितवताम्  
अतिशयता+++(=उत्कर्ष)+++-फल-सिद्धिः ।  

अनन्य-प्रयोजनतया समाश्रितवतां तु  
+आनुषङ्गिक-शरीरारोग्यैश्वर्यादि-सिद्धिर्  
भगवत्-सङ्कल्प-नियता  
विद्या-विशेष--राग-विशेषादि-नियता च ।

## निगमः
सो ऽयं पर-देवता-विशेषो महा-पुरुषः  
श्री-पतित्व-लक्षणेन  
इतरेभ्यो व्यावृत्तः  
प्राप्यः प्रापकश् च ।  
तम् अन्तरा प्राप्यान्तरं शरण्यान्तरं नास्तीति निगमः+++(=निश्चयः)+++ ।

