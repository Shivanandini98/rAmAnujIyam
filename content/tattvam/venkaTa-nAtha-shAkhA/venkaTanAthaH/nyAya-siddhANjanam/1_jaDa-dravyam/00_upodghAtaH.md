+++
title = "00 उपोद्घातः"

+++
॥ श्रीः ॥  
श्रीमते हयवदनपरब्रह्मणे नमः ।  
श्रीमते रामानुजाय नमः ।  
श्रीमते निगमान्तमहादेशिकाय नमः ।  

श्रीमान्वेङ्कटनाथार्यः कवितार्किककेसरी । वेदान्ताचार्यवर्यो मे सन्निधत्तां सदा हृदि ॥  

श्रीमन्निगमान्तमहादेशिकैर् अनुगृहीतं  
॥ श्रीन्यायसिद्धाञ्जनम् ॥  

॥ जडद्रव्यपरिच्छेदः ॥  

<details open><summary>विश्वास-प्रस्तुतिः</summary>

श्रीमद्-वेङ्कट-नायकः श्रुति-शिरस्-तात्पर्य-पर्याप्त-धीर्  
लब्धार्थो वरदार्य-पाद-रसिकाद् रामानुजाचार्यतः ।  
बालानाम् अतिवेल-मोह-पटलावष्टम्भ-सीदद्-दृशां  
सम्यक् तत्त्व-निरीक्षणाय **तनुते** सत्-तर्क-सिद्धाञ्जनम् ॥ १ ॥  
</details>

<details><summary>मूलम्</summary>

श्रीमद्वेङ्कटनायकः श्रुतिशिरस्तात्पर्यपर्याप्तधीः लब्धार्थो वरदार्यपादरसिकाद्रामानुजाचार्यतः ।  
बालानामतिवेलमोहपटलावष्टम्भसीदद्दृशां सम्यक्तत्त्वनिरीक्षणाय तनुते सत्तर्कसिद्धाञ्जनम् ॥ १ ॥  
</details>

<details open><summary>विश्वास-प्रस्तुतिः</summary>

सद्--अ-सद्--भूमिका-भेदैस्  
तत्-तत्-सिद्धान्त-नाटकैः ।  
उपप्लुतस्य तत्त्वस्य  
शुद्ध्य्-अर्थो ऽयम् उपक्रमः ॥ २ ॥  
</details>

<details><summary>मूलम्</summary>

सदसद्भूमिकाभेदैस्तत्तत्सिद्धान्तनाटकैः । उपप्लुतस्य तत्त्वस्य शुद्ध्यर्थोऽयमुपक्रमः ॥ २ ॥  
</details>


<details open><summary>विश्वास-प्रस्तुतिः</summary>

यन्-न्याय-परिशुद्ध्य्-अन्ते  
सङ्ग्रहेण प्रदर्शितम् ।  
पुनस् तद्-विस्तरेणात्र  
प्रमेयम् **अभिदध्महे** ॥ ३ ॥
</details>

<details><summary>मूलम्</summary>

यन्न्यायपरिशुद्ध्यन्ते सङ्ग्रहेण प्रदर्शितम् । पुनस्तद्विस्तरेणात्र प्रमेयमभिदध्महे ॥ ३ ॥
</details>
 
