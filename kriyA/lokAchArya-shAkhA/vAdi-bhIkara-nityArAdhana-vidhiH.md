+++
title = "नित्याराधनविधिः वादिभीकरकृता"
+++

**श्रियै नमः**

**श्रीमते रामानुजाय नमः**

श्रीवादिभीकरार्य विरचिता नित्याराधनविधिः

## मङ्गलम्
<details open><summary>विश्वास-प्रस्तुतिः</summary>

१. श्रीमत्-त्रयी-मकुट-देशिक-पाद-पद्म-  
भृङ्गायमाण-वरदार्य-दयैक-पात्रम्।  
तत्-सूक्ति-लेश-विभवात्त-समस्त-तत्वं  
भक्त्या **भजामि पर-वादि-भयङ्करार्यम्**॥
</details>

<details><summary>मूलम्</summary>

१. श्रीमत्त्रयीमकुटदेशिकपादपद्म-  
भृङ्गायमाणवरदार्यदयैकपात्रम्।  
तत्सूक्तिलेश विभवात्त समस्ततत्वं  
भक्त्या भजामि परवादिभयङ्करार्यम्॥
</details>


<details open><summary>विश्वास-प्रस्तुतिः</summary>

२. वेदान्त-देशिक-कटाक्ष-विवृद्ध-बोधं  
कान्तोपयन्तृ-यमिनः करुणैक-पात्रम्।  
वत्सान्ववायम् अनवद्य-गुणैर् उपेतं  
भक्त्या **भजामि पर-वादि-भयङ्करार्यम्**॥
</details>

<details><summary>मूलम्</summary>

२. वेदान्तदेशिककटाक्षविवृद्धबोधं  
कान्तोपयन्तृयमिनः करुणैकपात्रम्।  
वत्सान्ववायमनवद्यगुणैरुपेतं  
भक्त्या भजामि परवादिभयङ्करार्यम्॥
__________
वेदान्तदेशिककटाक्षविवृद्धबोध-  
विद्वद्वरेण्यवरदार्यदयैकपात्रम्।  
वत्सान्ववायमनवद्यगुणैरुपेतं  
भक्त्या भजामि परवादिभयङ्करार्यम्॥

(तत्-प्रजास् स न वेदान्त-देशिकस्य साक्षाच् छिष्य इति केचित् कथयन्ति।  
तर्हि कथम् अत्रान्यथाकथनम् उपपद्येत?  
तत्-पुत्रस्य कीर्तनं तनियन्-श्लोके स्यात्। )
</details>

## अभिगमनम्
<details open><summary>विश्वास-प्रस्तुतिः</summary>

१. प्रातस् **स्नात्वा**, नित्यकर्म  
**कृत्वा**, पाद-द्वयं करौ।  
**प्रक्षाल्याचम्य**, पुरतो  
विष्णोर् गुरु-परम्पराम्॥
</details>

<details><summary>मूलम्</summary>

१. प्रातस्स्नात्वा नित्यकर्म कृत्वा पादद्वयं करौ।  
प्रक्षाल्याचम्य पुरतो विष्णोर्गुरुपरम्पराम्॥
</details>

## मन्त्राः, अनुज्ञा
<details open><summary>विश्वास-प्रस्तुतिः</summary>

२. **ध्यात्वा**, ऽनु मूल-मन्त्रं च  
द्वयं च शरणागतिम्।  
**प्रणम्य** दक्षिणे पार्श्वे  
स्थितस् "स्वाचार्य-र्चोदितः …"॥  
३. "… आराधने प्रवृत्तोस्मी"त्य्  
**अनुसन्धाय** सादरम्।
</details>

<details><summary>मूलम्</summary>

२. ध्यात्वानुमूलमन्त्रं च द्वयं च शरणागतिम्।  
प्रणम्य दक्षिणे पार्श्वेस्थितस्स्वाचार्यचोदितः॥  
३. आराधने प्रवृत्तोस्मीत्यनुसन्धाय सादरम्।
</details>

## आधार-शक्त्यादि-कल्पनम्
<details open><summary>विश्वास-प्रस्तुतिः</summary>

"कूर्मादीन्" इति यत् पद्यं  
तत् सार्थम् अनुसंदधत्॥  
४. सर्वान् **अभिमुखी-कृत्य**  
तत्-पद्य-प्रतिपादितान्।
</details>

<details><summary>मूलम्</summary>

कूर्मादीनिति यत्पद्यं तत्सार्थमनुसंदधत्॥  
४. सर्वानभिमुखीकृत्य तत्पद्यप्रतिपादितान्।
</details>

## पात्र-व्यवस्था
<details open><summary>विश्वास-प्रस्तुतिः</summary>

स्व-सव्य-पार्श्वे **निक्षिप्य**  
कुम्भं शुद्धाम्बु-पूरितम्॥
</details>

<details><summary>मूलम्</summary>

स्वसव्यपार्श्वे निक्षिप्य कुम्भं शुद्धाम्बुपूरितम्॥
</details>


<details open><summary>विश्वास-प्रस्तुतिः</summary>

५. तस्मिन् द्वयेन तुलसी-  
शिखां गन्धं च **निक्षिपेत्**।  
**अभिमन्तत्र्य** द्वयेनैव  
तुलसी-सहिताङ्गुलिः॥
</details>

<details><summary>मूलम्</summary>

५. तस्मिन्द्वयेन तुलसी-शिखां गन्धं च निक्षिपेत्।  
अभिमन्तत्र्यद्वयेनैव तुलसीसहिताङ्गुलिः॥
</details>


<details open><summary>विश्वास-प्रस्तुतिः</summary>

६. सप्त-कृत्वो ऽथवा पञ्च-  
कृत्वस् सलिल-भाजनम्।  
पात्राणि पञ्चोद्-धरण्या  
**प्रक्षाल्य**++++(द्वयस्य)+++ उत्तर-वाक्यतः॥
</details>

<details><summary>मूलम्</summary>

६. सप्तकृत्वोथवा पञ्चकृत्वस्सलिलभाजनम्।  
पात्राणि पञ्चोद्धरण्या प्रक्षाल्योत्तरवाक्यतः॥
</details>


<details open><summary>विश्वास-प्रस्तुतिः</summary>

७. आग्नेयादिषु कोणेषु  
मध्ये चैव यथा-क्रमम्।  
**न्यस्यार्घ्य**-पाद्याचमन-  
स्नान-शुद्ध्य्-अर्थ-वारिणा।  
</details>

<details><summary>मूलम्</summary>

७. आग्नेयादिषु कोणेषु मध्ये चैव यथाक्रमम्।  
न्यस्यार्घ्यपाद्याचमनस्नानशुद्ध्यर्थवारिणा।  
</details>


<details open><summary>विश्वास-प्रस्तुतिः</summary>

८. **पूरयोत्** तुलसीं तेषु  
चन्दनञ्च **विनिक्षिपेत्**।  
सर्वाण्य् +++(द्वयस्य)+++उत्तर-वाक्येन  
पुनस् तान् **अभिमन्त्रयेत्**॥
</details>

<details><summary>मूलम्</summary>

८. पूरयोत्तुलसीं तेषु चन्दनञ्च विनिक्षिपेत्।  
सर्वा ण्युत्तरवाक्येन पुनस्तानभिमन्त्रयेत्॥
</details>


<details open><summary>विश्वास-प्रस्तुतिः</summary>

९. अर्घ्य-पात्राद् ऋते ऽन्येभ्यः  
पात्रेभ्यस् सलिलं पुनः।  
किञ्चित् किञ्चित् **समादाय**  
तान्य् अर्घ्य-चषके **क्षिपेत्**॥
</details>

<details><summary>मूलम्</summary>

९. अर्घ्यपात्रादृतेन्येभ्यः पात्रेभ्यस्सलिलं पुनः।  
किञ्चित्किञ्चि त्समादाय तान्यर्घ्यचषके क्षिपेत्॥
</details>


<details open><summary>विश्वास-प्रस्तुतिः</summary>

१०. अर्घ्यपात्राद् **उद्धरण्या**  
**समादायोदकं** पुनः।  
निक्षिप्य तुलसीं तत्र  
स्व-नासा-समम् उद्धरेत्॥
</details>

<details><summary>मूलम्</summary>

१०. अर्घ्यपात्रादुद्धरण्या समादायोदकं पुनः।  
निक्षिप्य तुलसीं तत्रस्वनासासममुद्धरेत्॥
</details>


<details open><summary>विश्वास-प्रस्तुतिः</summary>

११. **भावयेद्** विरजा-तोयं  
कावेरी-सलिलं पुनः।  
तच् चोद-कुम्भ-पात्रेषु  
किञ्चित् किञ्चिद् **विनिक्षिपेत्**॥
</details>

<details><summary>मूलम्</summary>

११. भावये द्विरजातोयं कावेरीसलिलं पुनः।  
तच्चोदकुम्भपात्रेषु किञ्चित्किञ्चि द्विनिक्षिपेत्॥
</details>


<details open><summary>विश्वास-प्रस्तुतिः</summary>

१२. शेषेण **प्रोक्षयेद्** याग-  
भूमिं स्वात्मानम् एवच।  
**त्यक्त्वा** शेषाम्बु शुद्धेन  
वारिणा तां **विशोधयेत्**॥
</details>

<details><summary>मूलम्</summary>

१२. शेषेण प्रोक्षये द्यागभूमिंस्वात्मान मेवच।  
त्यक्त्वा शेषाम्बु शुद्धेन वारिणा तां विशोधयेत्॥
</details>

## देवानुज्ञा
<details open><summary>विश्वास-प्रस्तुतिः</summary>

१३.**स्वाचार्यानुमतस्** सम्यक्  
**वीक्ष्य** विष्णोर् मुखाम्बुजम्।  
"आराधनं **स्वीकुरुष्वे**"त्य्  
अभ्याह्लादन-पूर्वकम्॥
</details>

<details><summary>मूलम्</summary>

१३.स्वाचार्यानुमतस्सम्यक् वीक्ष्य विष्णोर्मुखाम्बुजम्।  
आराधनंस्वीकुरुष्वे त्यभ्याह्लादनपूर्वकम्॥
</details>

## रामानुजार्चनम्
<details open><summary>विश्वास-प्रस्तुतिः</summary>

१४. ततो रामानुजार्याय  
तुलसीदलम् **अर्पयन्**।  
**अनुसन्धाय** सान्निध्यम्  
उद्धरण्या ऽर्घ्य-पात्रतः॥
</details>

<details><summary>मूलम्</summary>

१४. ततो रामानुजार्याय तुलसीदल मर्पयन्।  
अनुसन्धाय सान्निध्य मुद्धरण्यार्घ्यपात्रतः॥
</details>

### अर्घ्यम्
<details open><summary>विश्वास-प्रस्तुतिः</summary>

१५. आदाय सलिलं तच्च  
नासिका-समम् उद्धरेत्।  
"श्रीमते रामानुजाय  
नम" इत्युच्चरन् करे॥
</details>

<details><summary>मूलम्</summary>

१५. आदाय सलिलं तच्च नासिकासममुद्धरेत्।  
श्रीमते रामानुजाय नम इत्युच्चरन् करे॥
</details>

<details open><summary>विश्वास-प्रस्तुतिः</summary>

१६. दक्षिणे त्रिस् तुलस्या च  
**दद्याद्** उद्धरणीं पुनः।  
**शोधयेद्** उपचारेषु  
सर्वेष्व् एवं विशोधयेत्॥
</details>

<details><summary>मूलम्</summary>

१६. दक्षिणे त्रिस्तुलस्या च दद्यादुद्धरणीं पुनः।  
शोधये दुपचारेषु सर्वेष्वेवं विशोधयेत्॥
</details>

### पाद्यम्
<details open><summary>विश्वास-प्रस्तुतिः</summary>

१७. पात्राद् **उद्धृत्य** सलिलं  
दक्षिणं पाद-पङ्कजम्।  
सव्यं **विशोध्य** हस्ताव्  
अप्य् अथ पात्राम्बुना क्रमात्॥
</details>

<details><summary>मूलम्</summary>

१७. पात्रादुद्धृत्य सलिलं दक्षिणं पादपङ्कजम्।  
सव्यं विशोध्य हस्तावप्यथ पात्राम्बुना क्रमात्॥
</details>

### आचन्मनीयम्
<details open><summary>विश्वास-प्रस्तुतिः</summary>

१८. **शोधयेद्** अर्घ्यपात्राम्बु-  
गण्डूषार्थं **समर्पयेत्**।  
तद्वद् आचमनीयं च  
तत्-पात्रोद्धृत-वारिणा॥
</details>

<details><summary>मूलम्</summary>

१८. शोधये दर्घ्यपात्राम्बु गण्डूषार्थं समर्पयेत्।  
तद्वदाचमनीयं च तत्पात्रोद्धृतवारिणा॥
</details>

### शोषणम्
<details open><summary>विश्वास-प्रस्तुतिः</summary>

१९. प्लोत-वस्त्रैक-पार्श्वेन  
**मार्जयेत्** पाद-पङ्कजे।  
पार्श्वान्तरेण हस्तौ च  
वदनं **परिमार्जयेत्**॥
</details>

<details><summary>मूलम्</summary>

१९. प्लोतवस्त्रैकपार्श्वेन मार्जयेत्पादपङ्कजे।  
पार्श्वान्तरेण हस्तौ च वदनं परिमार्जयेत्॥
</details>

### अलङ्कारः
<details open><summary>विश्वास-प्रस्तुतिः</summary>

२०. मुख-पाणि-पदाब्जेषु  
चन्दनञ् च **समर्पयेत्**।  
**समर्पयेच्** च तुलसीं  
भक्त्या पादाब्जयोर् युगे॥
</details>

<details><summary>मूलम्</summary>

२०. मुखपाणिपदाब्जेषु चन्दनञ्च समर्पयेत्।  
समर्पयेच्च तुलसीं भक्त्या पादाब्जयोर्युगे॥
</details>

### दन्त-धावनम्
<details open><summary>विश्वास-प्रस्तुतिः</summary>

२१. **कृत्वा** तुलस्या दन्तानां  
**शोधनं** तां **त्यजेत्** करम्।  
**शोधयेद्** अर्घ्य-पादाम्बु  
त्रिर् गण्डूषं **समर्पयेत्**॥
</details>

<details><summary>मूलम्</summary>

२१. कृत्वा तुलस्या दन्तानां शोधनं तां त्यजेत्करम्।  
शोधये दर्घ्यपादाम्बु त्रिर्गण्डूषं समर्पयेत्॥
</details>


<details open><summary>विश्वास-प्रस्तुतिः</summary>

२२. **विशोध्य** वदनाम्भोजं  
**दद्याद्** आचमनीयकम्।  
मुखाब्जं च कराब्जे च  
प्लोतवस्त्रेण **मार्जयेत्**॥
</details>

<details><summary>मूलम्</summary>

२२. विशोध्य वदनाम्भोजं दद्या दाचमनीयकम्।  
मुखाब्जं च कराब्जे च प्लोतवस्त्रेण मार्जयेत्॥
</details>

### स्नानम्
<details open><summary>विश्वास-प्रस्तुतिः</summary>

२३. **दत्वा** श्री-तुलसीं तैलं  
स्नानीयार्थे च चन्दनम्।  
स्नानम् अङ्गीकरोतीति  
**भावयेत्** स्नान-पात्रतः॥
</details>

<details><summary>मूलम्</summary>

२३. दत्वा श्रीतुलसीं तैलंस्नानीयार्थे च चन्दनम्।  
स्नानमङ्गीकरोतीति भावयेत्स्नानपात्रतः॥
</details>


<details open><summary>विश्वास-प्रस्तुतिः</summary>

२४. **उद्धृत्य** सलिलं श्रीमद्-  
रामावरज-योगिने।  
नम इत्य् उच्चरन् **दद्यात्**  
त्रिश् चतुर् वा पतद्-ग्रहे॥
</details>

<details><summary>मूलम्</summary>

२४. उद्धृत्य सलिलं श्रीमद्रामावरजयोगिने।  
नम इत्युच्चर न्दद्यात् त्रिश्चतुर्वापतद्ग्रहे॥
</details>

### समाप्तिः
<details open><summary>विश्वास-प्रस्तुतिः</summary>

२५. **दद्याद्** आचमनं प्लोत-  
वस्त्र-यज्ञोपवीतके।  
पादौ **प्रक्षाल्य**+आचमनं  
**दत्वा** प्लोतेन **मार्जयेत्**॥
</details>

<details><summary>मूलम्</summary>

२५. दद्यादाचमनं प्लोतवस्त्रयज्ञोपवीतके।  
पादौ प्रक्षाल्याचमनं दत्वा प्लोतेन मार्जयेत्॥
</details>


<details open><summary>विश्वास-प्रस्तुतिः</summary>

२६. पादाब्जयोः कराम्भोज-  
युग्मे **दत्वा** च चन्दनम्।  
श्रीमृत्तिकाञ् च मालाञ् च  
**दत्वा** श्री-तुलसीम् अपि॥
</details>

<details><summary>मूलम्</summary>

२६. पादाब्जयोः कराम्भोजयुग्मे दत्वा च चन्दनम्।  
श्रीमृत्तिकाञ्च मालाञ्च दत्वा श्रीतुलसीमपि॥
</details>

<details open><summary>विश्वास-प्रस्तुतिः</summary>

२७. सर्वोपचारान् आचार्य-  
कराम्भोज-समर्पितान्।  
स्वामिन् रामानुजाचार्य-  
स्वीकुर्व् इति **निवेदयेत्**॥
</details>

<details><summary>मूलम्</summary>

२७. सर्वोपचारा नाचार्यकराम्भोजसमर्पितान्।  
स्वामिन् रामानुजाचार्यस्वीकुर्विति निवेदयेत्॥
</details>


<details open><summary>विश्वास-प्रस्तुतिः</summary>

२८. पुनः **प्रक्षाल्य** पात्राणि  
पूरयित्वाम्बुना ततः।  
किञ्चित् किञ्चित् **समादाय**  
**क्षिप्त्वा** सलिलभाजने॥
</details>

<details><summary>मूलम्</summary>

२८. पुनः प्रक्षाल्य पात्राणि पूरयित्वाम्बुना ततः।  
किञ्चित्किञ्चि त्समादाय क्षिप्त्वा सलिलभाजने॥
</details>

## गुर्व्-अर्चनम्
<details open><summary>विश्वास-प्रस्तुतिः</summary>

२९. शेषेण रामावर-ज-  
योगवच् छठ-वैरिणा ।  
**कुर्याच्** छ्री-परकालादेर्  
उपचारान् अशेषतः॥
</details>

<details><summary>मूलम्</summary>

२९. शेषेण रामावरजयोगवच्छठवैरिणा।  
कुर्याच्छ्रीपरकालादेरुपचारानशेषतः॥
</details>

## परिवार-पूजा
<details open><summary>विश्वास-प्रस्तुतिः</summary>

३०. एवं सेनेशम् **आरभ्य**  
श्री-सुदर्शन-शेषयोः।  
पक्षीशस्य क्रमात् **कुर्याद्  
उपचारान्** पृथक् पृथक्॥
</details>

<details><summary>मूलम्</summary>

३०. एवं सेनेशमारभ्य श्रीसुदर्शनशेषयोः।  
पक्षीशस्य क्रमात्कुर्यादुपचारान्पृथक्पृथक्॥
</details>

## मन्त्रासनम्
<details open><summary>विश्वास-प्रस्तुतिः</summary>

३१. पुनर् आपूर्य पात्राणि  
**समुद्दिश्य** श्रियः पतिम्।  
"इदम् मन्त्रासनम्" इति  
**दत्वा** श्री-तुलसी-शिखाम्॥
</details>

<details><summary>मूलम्</summary>

३१. पुनरापूर्य पात्राणि समुद्दिश्य श्रियः पतिम्।  
इदम्मन्त्रासनमिति दत्वा श्रीतुलसीशिखाम्॥
</details>

### अर्घ्यम्
<details open><summary>विश्वास-प्रस्तुतिः</summary>

३२. अर्घ्यपात्राच्च सलिलम्  
**उद्धृत्य**+उत्तर-वाकयतः।  
इदम् अर्घ्यम् इति श्रीश-  
करे त्रिर् दक्षिणे **क्षिपेत्**॥
</details>

<details><summary>मूलम्</summary>

३२. अर्घ्यपात्राच्च सलिलमुद्धृत्योत्तरवाकयतः।  
इदमर्घ्यमिति श्रीशकरे त्रिर्दक्षिणे क्षिपेत्॥
</details>


<details open><summary>विश्वास-प्रस्तुतिः</summary>

३३. श्रीमन्नारायणायेति  
सर्वमङ्गलमूर्तये।  
श्रियै भूम्यै च नीलायै  
**दद्याद्** अर्घ्यं समन्ततः॥
</details>

<details><summary>मूलम्</summary>

३३. श्रीमन्नारायणायेति सर्वमङ्गलमूर्तये।  
श्रियै भूम्यै च नीलायै दद्यादर्घ्यं समन्ततः॥
</details>

### पाद्यादि
<details open><summary>विश्वास-प्रस्तुतिः</summary>

३४. एवम् एषां पाद्य-पूर्वान्  
उपचारान् **समर्पयेत्**।  
पादाब्जयोश् श्री-तुलसीं  
**दद्यात्** स्नानासनम्प्रति॥
</details>

<details><summary>मूलम्</summary>

३४. एवमेषां पाद्यपूर्वा नुपचारान् समर्पयेत्।  
पादाब्जयो श्श्रीतुलसीं दद्यात्स्नानासनम्प्रति॥
</details>

## स्नानासनम्
<details open><summary>विश्वास-प्रस्तुतिः</summary>

३५. **समायाहीति विज्ञाप्य**  
पादुकास्व् एव **विन्यसेत्**।  
तुलसीम् अत्र वैतेषां  
पाद्यादीन् **परिकल्पयेत्**॥
</details>

<details><summary>मूलम्</summary>

३५. समायाहीति विज्ञाप्य पादुकास्वेव विन्यसेत्।  
तुलसीमत्र वैतेषां पाद्यादीन्परिकल्पयेत्॥
</details>


<details open><summary>विश्वास-प्रस्तुतिः</summary>

३६. पुनश् श्रीश-पदाम्भोजे  
**दत्वा** श्री-तुलसी-शिखाम्।  
स-कर्पूरं च ताम्बूलं  
गण्डूषं **परिकल्पयेत्**॥
</details>

<details><summary>मूलम्</summary>

३६. पुन श्श्रीशपदाम्भोजे दत्वा श्रीतुलसीशिखाम्।  
सकर्पूरं च ताम्बूलं गण्डूषं परिकल्पयेत्॥
</details>


<details open><summary>विश्वास-प्रस्तुतिः</summary>

३७. **दद्याद्** आचमनं, प्लोतं,  
चन्दनं दन्त-शोधनम्।  
जिह्वा-निर्लेखनं **दद्याद्**,  
गण्डूषाचमनादिकम्॥
</details>

<details><summary>मूलम्</summary>

३७. दद्यादाचमनं प्लोतं चन्दनं दन्तशोधनम्।  
जिह्वानिर्लेखनं दद्याद्गण्डूषाचमनादिकम्॥
</details>


<details open><summary>विश्वास-प्रस्तुतिः</summary>

३८. पुनश्च तुलसीं दत्वा  
स्नान-वेद्यां **समाहितः**।  
सालग्रामान् **समारोप्य**  
तेषां तैलं समर्पयेत्॥
</details>

<details><summary>मूलम्</summary>

३८. पुनश्च तुलसीं दत्वास्नानवेद्यां समाहितः।  
सालग्रामान्समारोप्य तेषां तैलं समर्पयेत्॥
</details>


<details open><summary>विश्वास-प्रस्तुतिः</summary>

३९.स्नानीयं चन्दनं **दत्वा**  
सर्वे **स्नान्तीति भावयेत्**।  
**मर्दयित्वा** ऽम्बुना सम्यग्  
**दत्वा** श्रीतुलसी-शिखाम्॥
</details>

<details><summary>मूलम्</summary>

३९.स्नानीयं चन्दनं दत्वा सर्वेस्नान्तीति भावयेत्।  
मर्दयित्वाम्बुना सम्यग्दत्वा श्रीतुलसीशिखाम्॥
</details>


<details open><summary>विश्वास-प्रस्तुतिः</summary>

४०. पुंसूक्तं भट्टनाथार्य+++(=पॆरिय्-आऴ्वार्)+++-  
सूक्तिं च शरणागतिम्।  
**अनुसन्धाय संस्नाप्य**  
**दद्याद्** आचमनादिकम्॥
</details>

<details><summary>मूलम्</summary>

४०. पुंसूक्तं भट्टनाथार्यसूक्तिं च शरणागतिम्।  
अनुसन्धाय संस्नाप्य दद्या दाचमनादिकम्॥
</details>

## अलङ्कारासनम्
<details open><summary>विश्वास-प्रस्तुतिः</summary>

४१. विज्ञाप्याथ स्वीकुरुष्वेत्य्  
आलङ्कारिकम् आसनम्।  
**दद्याद्** अर्घ्यं श्रीतुलसीं  
सालग्रामान् अशेषतः …॥
</details>

<details><summary>मूलम्</summary>

४१. विज्ञाप्याथस्वीकुरुष्वेत्यालङ्कारिक मासनम्।  
दद्यादर्घ्यं श्रीतुलसीं सालग्रामानशेषतः॥
</details>


<details open><summary>विश्वास-प्रस्तुतिः</summary>

४२. प्लोतवस्त्रेण **सम्मृज्य  
समारोप्य** यथापुरम्।  
वस्त्रं यज्ञोपवीतं च  
**दद्याद्** आचमनादिकम्॥
</details>

<details><summary>मूलम्</summary>

४२. प्लोतवस्त्रेण सम्मृज्य समारोप्य यथापुरम्।  
वस्त्रं यज्ञोपवीतं च दद्यादाचमनादिकम्॥
</details>


<details open><summary>विश्वास-प्रस्तुतिः</summary>

४३. **प्रक्षाल्य** पूर्ववत् पात्राण्य्  
अर्घ्यादींश् च **समर्पयेत्**।  
पुनर् **दत्वा** श्रीतुलसीं  
श्रीशपादार-विन्दयोः॥
</details>

<details><summary>मूलम्</summary>

४३. प्रक्षाल्य पूर्ववत्पात्राण्यर्घ्यादींश्च समर्पयेत्।  
पुनर्दत्वा श्रीतुलसीं श्रीशपादारविन्दयोः॥
</details>


<details open><summary>विश्वास-प्रस्तुतिः</summary>

४४. **दद्याच्** च मृत्तिका-गन्धं  
तुलसीं भूषणान्य् अपि।  
**प्रीणयित्वा** परां दिव्यां  
सूक्तिं च शरवैरिणः॥
</details>

<details><summary>मूलम्</summary>

४४. दद्याच्च मृत्तिकागन्धं तुलसीं भूषणान्यपि।  
प्रीणयित्वा परां दिव्यां सूक्तिं च शरवैरिणः॥
</details>


<details open><summary>विश्वास-प्रस्तुतिः</summary>

४५. **विज्ञाप्य** धूपदीपादीन्  
**दत्वा** नृत्यादिकान् अपि।  
सर्वोपचारान् **स्वीकुर्व्** इत्य्  
अपि **विज्ञापयेत्** सुधीः॥
</details>

<details><summary>मूलम्</summary>

४५. विज्ञाप्य धूपदीपादीन् दत्वा नृत्यादिकानपि।  
सर्वोपचारांस्वीकुर्वित्यपि विज्ञापयेत्सुधीः॥
</details>

## भोज्यासनम्
<details open><summary>विश्वास-प्रस्तुतिः</summary>

४६. अथ भोज्यासनं **स्वीकुर्व्**  
इति **विज्ञाप्य** पादयोः।  
**दत्वा** श्रीतुलसीं भूयः  
पाद्यादींश् च समर्पयेत्॥
</details>

<details><summary>मूलम्</summary>

४६. अथ भोज्यासनंस्वीकुर्विति विज्ञाप्य पादयोः।  
दत्वा श्रीतुलसीं भूयः पाद्यादींश्च समर्पयेत्॥
</details>


<details open><summary>विश्वास-प्रस्तुतिः</summary>

४७. **दत्वा** पुष्पाञ्जलिं भोज्यम्  
अन्नम् **आदाय** सन्निधौ।  
**परिमृज्य** निधायार्घ्य-  
पात्राद् उद्धृत-वारिणा॥
</details>

<details><summary>मूलम्</summary>

४७. दत्वा पुष्पाञ्जलिं भोज्य मन्नमादाय सन्निधौ।  
परिमृज्य निधायार्घ्यपात्रा दुद्धृतवारिणा॥
</details>

### परिषेचनादि
<details open><summary>विश्वास-प्रस्तुतिः</summary>

४८. तुलस्या मन्त्र-रत्नेन  
**प्रक्षाल्योत्तर-वाक्यतः**।  
**स्पृष्ट्वा** तेनैव भोज्यान्नं  
**परिषिच्य** श्रियः पतेः॥
</details>

<details><summary>मूलम्</summary>

४८. तुलस्या मन्त्ररत्नेन प्रक्षाल्योत्तरवाक्यतः।  
स्पृष्ट्वा तेनैव भोज्यान्नं परिषिच्य श्रियः पतेः॥
</details>


<details open><summary>विश्वास-प्रस्तुतिः</summary>

४९. **दत्वा** चोत्तर-वाक्येन  
करे सव्येतरे जलम्।  
**अनुसन्धाय**+अन्न-सूक्तं  
तुलसी-सहिताङ्गुलिः॥
</details>

<details><summary>मूलम्</summary>

४९. दत्वा चोत्तरवाक्येन करेसव्येतरेजलम्।  
अनुसन्धायान्नसूक्तं तुलसीसहिताङ्गुलिः॥
</details>


<details open><summary>विश्वास-प्रस्तुतिः</summary>

५०. गोदादि-परमाचार्य+++(=वेङ्कटनाथार्य)+++-  
दिव्यसूक्तिं **निवेदयेत्**।  
आविष्कृताश् च गुरुभिः  
पूर्वैस् सूक्तीर् **निवेदयेत्**॥
</details>

<details><summary>मूलम्</summary>

५०. गोदादिपरमाचार्यदिव्यसूक्तिं निवेदयेत्।  
आविष्कृताश्च गुरुभिः पूर्वैस्सूक्तीर्निवेदयेत्॥
</details>


<details open><summary>विश्वास-प्रस्तुतिः</summary>

५१. तत उत्तर-वाक्येन  
सर्व-मङ्गल-मूर्तये।  
श्रीमते नारायणाय  
नम इत्य् **उच्चरन्** स्फुटम्॥
</details>

<details><summary>मूलम्</summary>

५१. तत उत्तरवाक्येन सर्वमङ्गलमूर्तये।  
श्रीमते नारायणाय नम इत्युच्चरन्स्फुटम्॥
</details>

### गुरुभ्यो निवेदनम्
<details open><summary>विश्वास-प्रस्तुतिः</summary>

५२. **निवेदयेच्** छ्री-भू-नीला-  
सेनेशेभ्यश् शठारये।  
परकालादि-पूर्वेभ्यश्  
श्रीरामानुज-योगिने॥
</details>

<details><summary>मूलम्</summary>

५२. निवेदयेच्छ्रीभूनीलासेनेशेभ्यश्शठारये।  
परकालादिपूर्वेभ्यश्श्रीरामानुजयोगिने॥
</details>


<details open><summary>विश्वास-प्रस्तुतिः</summary>

५३.स्वाचार्य-प्रमुखेभ्यश् च  
निवेद्योदक-भाजनात्।  
शीतोदकं **समादाय**  
श्रीशम् **अभ्यर्च्य** पूर्ववत्॥
</details>

<details><summary>मूलम्</summary>

५३.स्वाचार्यप्रमुखेभ्यश्च निवेद्योदकभाजनात्।  
शीतोदकं समादाय श्रीशमभ्यर्च्य पूर्ववत्॥
</details>

### गण्डूषादि
<details open><summary>विश्वास-प्रस्तुतिः</summary>

५४. सर्वेभ्यो **विनिवेद्यैषां  
विधाय** कर-शोभनम्।  
त्रिस् त्रिर् गण्डूष-सलिलं  
दद्याद् आचमनादिकम्॥
</details>

<details><summary>मूलम्</summary>

५४. सर्वेभ्यो विनिवेद्यैषां विधाय करशोभनम्।  
त्रिस्त्रिर्गण्डूषसलिलं दद्या दाचमनादिकम्॥
</details>


<details open><summary>विश्वास-प्रस्तुतिः</summary>

५५. **दत्वा** पुष्पाञ्जलिं  
श्रीश-पद-पङ्के-रुह-द्वये।  
मङ्गलाशासनं **कृत्वा**  
वेद-शान्तिं **पठंस्** ततः॥
</details>

<details><summary>मूलम्</summary>

५५. दत्वा पुष्पाञ्जलिं श्रीशपदपङ्केरुहद्वये।  
मङ्गलाशासनं कृत्वा वेदशान्तिं पठंस्ततः॥
</details>

### प्रसाद-स्वीकारः
<details open><summary>विश्वास-प्रस्तुतिः</summary>

५६. समस्त-परिवाराय  
नमो नारायणाय च।  
इत्य् **उक्त्वा** दण्डवद् भूमौ  
**प्रणम्याथ** यथासुखम्॥
</details>

<details><summary>मूलम्</summary>

५६. समस्तपरिवाराय नमोनारायणाय च।  
इत्युक्त्वा दण्डवद्भूमौ प्रणम्याथ यथासुखम्॥
</details>


<details open><summary>विश्वास-प्रस्तुतिः</summary>

५७. **विश्रमस्वेति** तीर्थं च  
प्रसादम् अतिपावनम्।  
स्वीकुर्यात् प्रीति-संयुक्तः  
**कृतार्थो ऽस्मीति भावयन्**॥
</details>

<details><summary>मूलम्</summary>

५७. विश्रमस्वेति तीर्थं च प्रसाद मतिपावनम्।  
स्वीकुर्या त्प्रीतिसंयुक्तः कृतार्थोस्मीति भावयन्॥
</details>

## समाप्तिः
<details open><summary>विश्वास-प्रस्तुतिः</summary>

५८. भाषया रम्य-जामातृ-  
मुनिना ऽऽराधन-क्रमः।  
श्रीशस्य दर्शितस् सो ऽयं  
**मुदे** पद्यैः **प्रदर्शितः**॥
</details>

<details><summary>मूलम्</summary>

५८. भाषया रम्यजामातृमुनिनाऽऽराधनक्रमः।  
श्रीशस्य दर्शितस्सोयं मुदे पद्यैः प्रदर्शितः॥
</details>


श्रीवादिभीकरार्य-विरचिता नित्याराधनविधिस्समाप्ता

