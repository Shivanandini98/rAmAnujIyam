+++
title = "०२ स्नानविधिः"

+++
## तीर्थ-प्राप्तिः
<details open><summary>विश्वास-प्रस्तुतिः</summary>

ततो भू-धर-मन्त्रेण  
**न्यस्य** वाम-पदं भुवि ।  
गृहीत-स्नान-संभारो  
**निष्क्रम्य** भवनात् स्वकात् ॥ 47
</details>

<details><summary>मूलम्</summary>

ततो भूधरमन्त्रेण न्यस्य वामपदं भुवि ।  
गृहीतस्नानसंभारः निष्क्रम्य भवनात् स्वकात् ॥ 47
</details>


<details open><summary>विश्वास-प्रस्तुतिः</summary>

द्वि-त्रेषु-पात-प्रमिताम्  
**अतिक्रम्य** भुवं बहिः ।  
विण्-मूत्रादि **विसृज्याथ**  
**कृत्वा शौचं** च शास्त्रतः ॥ 48
</details>

<details><summary>मूलम्</summary>

द्वित्रेषुपातप्रमिताम् अतिक्रम्य भुवं बहिः ।  
विण्मूत्रादि विसृज्याथ कृत्वा शौचं च शास्त्रतः ॥ 48
</details>

## तीर-संशोधनादि
<details open><summary>विश्वास-प्रस्तुतिः</summary>

ततस् तीर्थं **समाश्रित्य**  
शुद्धं भागवताश्रितम् ।  
निरस्याशुचि-वस्त्रादि  
**तीरं संशोध्य** वारिभिः ॥ 49
</details>

<details><summary>मूलम्</summary>

ततस्तीर्थं समाश्रित्य शुद्धं भागवताश्रितम् ।  
निरस्याशुचिवस्त्रादि तीरं संशोध्य वारिभिः ॥ 49
</details>


<details open><summary>विश्वास-प्रस्तुतिः</summary>

क्षालिताङ्घ्रि-करो मृद्भिः  
वारिभिश् च यथा-क्रमम् ।  
**समाचम्य** यथा-शास्त्रं  
**कृत्वा** दन्त-विशोधनम् ॥ 50
</details>

<details><summary>मूलम्</summary>

क्षालिताङ्घ्रिकरो मृद्भिः वारिभिश्च यथाक्रमम् ।  
समाचम्य यथाशास्त्रं कृत्वा दन्तविशोधनम् ॥ 50
</details>

## मृद्-ग्रहादि
<details open><summary>विश्वास-प्रस्तुतिः</summary>

**समाचम्य** शुचौ देशे  
**गृह्णीयात्** स्नान-मृत्तिकाम् ।  
अस्त्राभिमृष्टैः काष्ठाद्यैः  
स्व-मन्त्रेणैव वाग्-यतः ॥ 51
</details>

<details><summary>मूलम्</summary>

समाचम्य शुचौ देशे गृह्णीयात् स्नानमृत्तिकाम् ।  
अस्त्राभिमृष्टैः काष्ठाद्यैः स्वमन्त्रेणैव वाग्यतः ॥ 51
</details>


<details open><summary>विश्वास-प्रस्तुतिः</summary>

तां **विभज्य** द्विधा तीरे  
**न्यस्याद्य्-आर्धं** मृदोस् तयोः ।  
भागेनैकेन महता  
देहं **प्रक्षाल्य** सर्वतः ॥ 52
</details>

<details><summary>मूलम्</summary>

तां विभज्य द्विधा तीरे न्यस्याद्यार्धं मृदोस्तयोः ।  
भागेनैकेन महता देहं प्रक्षाल्य सर्वतः ॥ 52
</details>

### द्वितीय-मृत्-पिण्ड-विनियोगः
<details open><summary>विश्वास-प्रस्तुतिः</summary>

ततो जलं **प्रविश्य** त्रिर्   
**निमज्ज्योत्तीर्य** संयतः ।  
**आसीनः** शोधिते तीरे  
**समाचम्य** यथाविधि ॥ 53
</details>

<details><summary>मूलम्</summary>

ततो जलं प्रविश्य त्रिः निमज्ज्योत्तीर्य संयतः ।  
आसीनः शोधिते तीरे समाचम्य यथाविधि ॥ 53
</details>


<details open><summary>विश्वास-प्रस्तुतिः</summary>

अन्यं मृद्-भागम् **आदाय**  
**न्यसेद्** दक्षिण-पाणिना ।  
वाम-पाणि-तलस्यादौ  
मध्येऽन्ते च समन्त्रकम् ॥ 54
</details>

<details><summary>मूलम्</summary>

अन्यं मृद्भागमादाय न्यसेद्दक्षिणपाणिना ।  
वामपाणितलस्यादौ मध्येऽन्ते च समन्त्रकम् ॥ 54
</details>


<details open><summary>विश्वास-प्रस्तुतिः</summary>

तत आदिम-मृद्-भागम्  
अन्तर् वारिणि **निक्षिपेत्** ।  
पीठार्थम् **आगमिष्यन्त्याः**  
गङ्गायाः, **स्नातुम्** आत्मनः ॥ 55
</details>

<details><summary>मूलम्</summary>

तत आदिममृद्भागम् अन्तर्वारिणि निक्षिपेत् ।  
पीठार्थमागमिष्यन्त्याः गङ्गायाः स्नातुमात्मनः ॥ 55
</details>


<details open><summary>विश्वास-प्रस्तुतिः</summary>

मध्यस्थेन मृद् अंशेन  
**बध्नीयात्** सकला दिशः ।  
साङ्गुष्ठ-तर्जन्या ऽस्त्रेण  
स्नान-विघ्न-करान् **क्षिपेत्** ॥ 56
</details>

<details><summary>मूलम्</summary>

मध्यस्थेन मृदंशेन बध्नीयात् सकला दिशः ।  
साङ्गुष्ठतर्जन्याऽस्त्रेण स्नानविघ्नकरान् क्षिपेत् ॥ 56
</details>


<details open><summary>विश्वास-प्रस्तुतिः</summary>

पश्चाद् अग्रिम-भागेन  
स्व-गात्रम् **अनुलिप्य** च ।  
स्व-मन्त्रेणैव पाणिभ्यां  
**प्रविशेच्** च जलं ततः ॥ 57
</details>

<details><summary>मूलम्</summary>

पश्चादग्रिमभागेन स्वगात्रमनुलिप्य च ।  
स्वमन्त्रेणैव पाणिभ्यां प्रविशेच्च जलं ततः ॥ 57
</details>

## गङ्गावाहनादि
<details open><summary>विश्वास-प्रस्तुतिः</summary>

पाणिभ्यां जलम् आदाय  
तीर्थायार्घ्य-**प्रदित्सया** ।  
**तिष्ठन्न् आवाहयेद्** गङ्गां  
सर्व-तीर्थ-समन्विताम् ॥ 58
</details>

<details><summary>मूलम्</summary>

पाणिभ्यां जलमादाय तीर्थायार्घ्यप्रदित्सया ।  
तिष्ठन्नावाहयेद्गङ्गां सर्वतीर्थसमन्विताम् ॥ 58
</details>

<details open><summary>विश्वास-प्रस्तुतिः</summary>

**आवाहयामि** त्वां देवि  
स्नानार्थम् इह सुन्दरि ।  
एहि गङ्गे नमस् तुभ्यं  
सर्व-तीर्थ-समन्विते ॥ 59
</details>

<details><summary>मूलम्</summary>

आवाहयामि त्वां देवि स्नानार्थम् इह सुन्दरि ।  
एहि गङ्गे नमस्तुभ्यं सर्वतीर्थसमन्विते ॥ 59
</details>


<details open><summary>विश्वास-प्रस्तुतिः</summary>

विष्णु-वाम-पदाङ्गुष्ठ-  
नख-स्रोतो-**विनिस्सृते** ।  
तद्-भक्ति-विघ्न-रूपात् त्वं  
गङ्गे मां **मोचयैनसः** ॥ 60
</details>

<details><summary>मूलम्</summary>

विष्णुवामपदाङ्गुष्ठनखस्रोतोविनिस्सृते ।  
तद्भक्तिविघ्नरूपात् त्वं गङ्गे मां मोचयैनसः ॥ 60
</details>


<details open><summary>विश्वास-प्रस्तुतिः</summary>

एवम् **उच्चार्य दत्वा ऽर्घ्यं**  
गङ्गायै सुर-सिन्धवे ।  
</details>

<details><summary>मूलम्</summary>

एवमुच्चार्य दत्वार्घ्यं गङ्गायै सुरसिन्धवे ।  
</details>

## आत्मसेकादि
<details open><summary>विश्वास-प्रस्तुतिः</summary>

तोयम् **आदाय** पाणिभ्यां  
त्रिर् **मन्त्रेणाभिमन्त्र्य** तत् …॥ 61  
त्रिः पञ्च-कृत्वो वा तेन  
**सिञ्चेन्** मूर्धानम् आत्मनः ।  
ततो दक्षिण-हस्तेन  
**समादाय** जलं शुचि ॥ 62
</details>

<details><summary>मूलम्</summary>

तोयमादाय पाणिभ्यां त्रिर्मन्त्रेणाभिमन्त्र्य तत् ॥ 61  
त्रिः पञ्चकृत्वो वा तेन सिञ्चेन्मूर्धानमात्मनः ।  
ततो दक्षिणहस्तेन समादाय जलं शुचि ॥ 62
</details>


<details open><summary>विश्वास-प्रस्तुतिः</summary>

त्रिर् वाथ पञ्चकृत्वो वा  
स्व-मन्त्रेणाभिमन्त्र्य तत् ।  
**पीत्वा** पुनस् **समाचम्य**  
**प्रोक्षयेद्** आत्मनस् तनुम् ॥ 63
</details>

<details><summary>मूलम्</summary>

त्रिर्वाथ पञ्चकृत्वो वा स्वमन्त्रेणाभिमन्त्र्य तत् ।  
पीत्वा पुनस्समाचम्य प्रोक्षयेदात्मनस्तनुम् ॥ 63
</details>

## निमज्जनम्
<details open><summary>विश्वास-प्रस्तुतिः</summary>

स्वेन मन्त्रेण तद्-अनु  
**निमग्नस्** तज्-जले चिरम् ।  
**निधायाधः** स्वम् आत्मानं  
पादयोः परमात्मनः ॥ 64
</details>

<details><summary>मूलम्</summary>

स्वेन मन्त्रेण तदनु निमग्नस्तज्जले चिरम् ।  
निधायाधः स्वमात्मानं पादयोः परमात्मनः ॥ 64
</details>


<details open><summary>विश्वास-प्रस्तुतिः</summary>

भोगि-भोगासन-स्थस्य  
ध्यातस्याथ जगद्-विभोः ।  
भक्ति-निघ्नेन मनसा  
स्वकं मन्त्रम् **अनुस्मरन्** ॥ 65
</details>

<details><summary>मूलम्</summary>

भोगिभोगासनस्थस्य ध्यातस्याथ जगद्विभोः ।  
भक्तिनिघ्नेन मनसा स्वकं मन्त्रमनुस्मरन् ॥ 65
</details>

## सूर्यवन्दनादि
<details open><summary>विश्वास-प्रस्तुतिः</summary>

यावच्-छक्ति **निमग्नोऽथ**  
**समुन्मज्ज्य** जलात् ततः ।  
आदित्य-मण्डलान्त-स्थं  
हरिं **ध्यात्वाऽभिवीक्ष्य** च ॥ 66
</details>

<details><summary>मूलम्</summary>

यावच्छक्ति निमग्नोऽथ समुन्मज्ज्य जलात्ततः ।  
आदित्यमण्डलान्तस्थं हरिं ध्यात्वाऽभिवीक्ष्य च ॥ 66
</details>


<details open><summary>विश्वास-प्रस्तुतिः</summary>

**उत्तीर्याचम्य** तीरस्थो  
वासो **विपरिवर्त्य** च ।  
स्नान-शाटीम् **अ-निष्पीड्य**  
**विनिक्षिप्य** स्वपार्श्वतः ॥ 67
</details>

<details><summary>मूलम्</summary>

उत्तीर्याचम्य तीरस्थो वासो विपरिवर्त्य च ।  
स्नानशाटीमनिष्पीड्य विनिक्षिप्य स्वपार्श्वतः ॥ 67
</details>

## मन्त्र-स्नानम्
<details open><summary>विश्वास-प्रस्तुतिः</summary>

आसीनः पुनर् अप्य् एवं  
**मन्त्र-स्नानं समाचरेत्** ।  
**जपन्** पवित्रं मन्त्रं स्वं  
प्राणायाम-समन्वितम् ॥ 68
</details>

<details><summary>द्राविडम्</summary>

मीण्डुम् उट्कार्न्दवनाय्, प्राणायामम् सॆय्दु कॊण्डे सुत्तिगरमान तन् मन्द्रत्तै जबिक् वेण्डुम्. इदे मन्द्र स्नानम्; इदैच् चॆय्वदु?
</details>


<details><summary>मूलम्</summary>

आसीनः पुनरप्येवं मन्त्रस्नानं समाचरेत् ।  
जपन्पवित्रं मन्त्रं स्वं प्राणायामसमन्वितम् ॥ 68
</details>


<details open><summary>विश्वास-प्रस्तुतिः</summary>

असङ्ख्येयाशुचि-स्पर्श-  
दूषितैर् बाह्य-वारिभिः ।  
स्नातस्यापि **भवेद्** एतत्  
**स्नानम्** अन्यस्य किं पुनः ॥ 69
</details>

<details><summary>मूलम्</summary>

असङ्ख्येयाशुचिस्पर्शदूषितैर्बाह्यवारिभिः ।  
स्नातस्यापि भवेदेतत् स्नानमन्यस्य किं पुनः ॥ 69
</details>

## ध्यान-स्नानम्
<details open><summary>विश्वास-प्रस्तुतिः</summary>

ध्यान-स्नानं ततः **कुर्यात्**  
+++(जल-मन्त्र-स्नानाभ्यां)+++ द्वाभ्याम् अपि परन् तु यत् ।  
ख-स्थितं पुण्डरीकाक्षं  
+++(अष्टाक्षर-)+++मन्त्र-मूर्तिं हरिं प्रभुम् ॥ 70
</details>

<details><summary>द्राविडम्</summary>

अन्द इरण्डु स्नानङ्गळुक्कुप् पिऱगु ध्यानम् आगिऱ स्नानत्तैच् चॆय्दु,  
अदु अवट्रिनुम् मेम्बट्टदु.  
अदावदु-  
आगायत्तिल् इरुक्किण्ड्रवन् आगवुम्  
अष्टाक्षर मूर्त्तियागव् उम्  
सॆन्-तामरैक् कण्णन् आय् प्रभुव् आन भगवानै स्मरित्तु- 
</details>


<details><summary>मूलम्</summary>

ध्यानस्नानं ततः कुर्यात् द्वाभ्याम् अपि परन्तु यत् ।  
खस्थितं पुण्डरीकाक्षं मन्त्रमूर्तिं हरिं प्रभुम् ॥ 70
</details>


<details open><summary>विश्वास-प्रस्तुतिः</summary>

**स्मरेत्** पादोद-जां धारां  
पतन्तीं स्वस्य मूर्धनि ।  
**चिन्तयेत्** ब्रह्म-रन्ध्रेण  
**प्रविशन्तीं** स्विकां तनूम् ॥ 71
</details>

<details><summary>द्राविडम्</summary>

अवन् तिरुवडित् तामरैयिनिण्ड्रुम् प्रवाहम् उण् डागित्तन् सिरस्सिल् विऴुगिऱदागवुम् अदु सिरस्सिलुळ्ळ प्रुम्मरन्द्रम् वऴियागत् तन् सरीरत्तिऱ्‌कुळ् पुगुवदागवुम् सिन्दिप्पदु.
</details>


<details><summary>मूलम्</summary>

स्मरेत्पादोदजां धारां पतन्तीं स्वस्य मूर्धनि ।  
चिन्तयेत् ब्रह्मरन्ध्रेण प्रविशन्तीं स्विकां तनूम् ॥ 71
</details>


<details open><summary>विश्वास-प्रस्तुतिः</summary>

तया **संक्षालयेत्** सर्वम्  
अन्तर्-बाह्य-गतं मलम् ।  
तत्-क्षणाद् विरजा मन्त्री  
**जातः** स्फटिक-सन्निभः ॥ 72
</details>

<details><summary>द्राविडम्</summary>

अन्द धारैयिनाल्  
उळ्ळे इरुक्किऱदुम्, वॆळियिल् उळ्ळदुम् आन  
अऴुक्कैय् ऎल्लाम्  
अलम्बुवद् आग निनैप्पदु  
अदे क्षणत्तिल् अऴुक्कट्रवनाय् (रजोगुणमट्रवनाय्)  
स्फटिकत्तिऱ्‌कु ईड् आन पळबळप्पै अडैन्दवन् आगिऱान्.  
(अन्तर्गतं बाह्यम् ऎन अन्वयम्)
</details>

<details><summary>विश्वास-टिप्पनी</summary>

जयाख्यसंहितायां, हरिभक्तिविलासे, नारदीयपुराणे, वसिष्ठसंहितायां, मेरुतन्त्रे च - "तत्क्षणाद् विरजा मन्त्री जायते स्फटिकोपमः ।" इति पाठो दृश्यते। पुनर् अन्यत्र "तत्क्षणाद्विरजो भूत्वा जायते स्फटिकोपमः" इति। 
</details>


<details><summary>मूलम्</summary>

तया संक्षालयेत्सर्वम् अन्तर्बाह्यगतं मलम् ।  
तत्क्षणात् विरजा मन्त्रैः जातः स्फटिकसन्निभः ॥ 72
</details>
