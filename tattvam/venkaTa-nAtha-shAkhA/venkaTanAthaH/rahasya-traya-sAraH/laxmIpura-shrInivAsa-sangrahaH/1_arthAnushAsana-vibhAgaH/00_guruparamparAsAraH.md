+++
title = "०० गुरुपरम्परासारः"

+++
आदौ गुरुपरम्परासारः

अथातः श्रीमद्रहस्य-त्रय-सार-ब्रह्मविद्यां  
संजिघृक्षामो विशिष्टैकार्थ्यसं-सिद्धये ।  
ताम् एतां विद्यां ज्ञातुम् इच्छुः मुमुक्षुः  
सद्-आचार्य-परम्पराम् अनुसन्दधीत । 

आचार्यवत् त्वम् एव हि  
सर्वेषां मोक्षकारणम् ।  
सा च आचार्यपरम्परा  
स्वाचार्यम् आरभ्य  
सर्वेश्वरम् अभिव्याप्नोति । 

स हि सर्वेश्वरः  
सर्वेषां लोकानां परमाचार्यः ।  
यतः खलु +असौ पुरा  
सर्वान् अनुजिघृक्षुः  
हंस-मत्स्य-हयग्रीव--नर-नारायण--गीताचार्याद्य्-अवतारैः साक्षात्  
चतुर्मुख-सनक-सनत्कुमार-नारद-पराशर-वाल्मीकि-शुक-शौनकादिभिः परम्परया च  
अध्यात्म-विद्याम् इमाम् अतिमहतीं प्रवर्तयामास । 

प्रतिष्ठापयामास च ताम् एताम् अविप्लवं  
पराङ्कुश-परकाल-मधुरकवीश्वरमुनि-नाथमुनि-यामुनमुनि-रामानुजमुनि-प्रभृतिभिः आचार्यैः । 

तस्मात् प्रशस्ततमा +इयं विद्या  
सदाचार्यैः सच्छिष्येभ्य एव उपदेष्टव्या ।  

तेपि शिष्याः कृतज्ञतमाः सन्तः  
ताम् एतां गुरुपरम्परां भजेरन्  
सर्वदा अनुसन्दधीरन्श् च ।



