+++
title = "०७ मुमुक्षुत्वम्"

+++

ये पुनर् इत्थम् अर्थान् अध्यात्म-शास्त्र-विशेषैर् **अवधार्य**  
स्वयं-प्रकाशत्व--  
ज्ञातृत्व-भोक्तृत्व-शरीरित्व-अणुत्व--  
नित्यत्व-निरवयवत्व--  
च्छेदन-दहन-क्लेदन-शोषणाद्य्-अनर्हत्व--  
वृद्धि-ह्रास-रहितत्वादि-रूपैः विशेषैः  
स्व-विशेषणी-भूत--देहेन्द्रिय-मनः-प्राण-धीभ्यो **वैलक्षण्यं च विज्ञाय**  

पर-लोक-गमन--देहान्तर-प्राप्त्य्-अर्हत्व-निश्चयेन  
सामान्यतो लोकोत्तीर्ण-पुरुषार्थ-योग्याः  
नरक-पतन-जन्मान्तर-क्लेशेभ्यो ऽतिभीताः  
तद्-धेतु-भूत-पापेभ्यो निवृत्ताः  

आधेयत्व-विधेयत्व-शेषत्व--अल्प-शक्तित्व--अणुत्व-  
अज्ञान-संशय-विपर्यय-दुःखादि-योग्यत्व--अशुभाश्रयत्वादिभिः  
परमेश्वर-व्यावृत्ति-निश्चयेन  
स्व-रूप-प्राप्त--भगवत्-कैङ्कर्य-रूप--परम-पुरुषार्थ-योग्याः  

अल्पत्व-अस्थिरत्व--दुःख-मूलत्व+++(-दुःख-मिश्रितत्व--दुःखोदर्कत्व=उत्तरत्व--विपरीताभिमान-मूलत्व)+++--स्वाभाविकानन्द-विरुद्धत्व-रूपान्  
सप्त-विषयानुभव-दोषान्  
यथा-सम्भवम् आत्म-मात्रानुभव-दोषांश् च  
तत्-प्रति-द्वन्द्वि-भूतान् भगवद्-अनुभव-गुणांश् च  
सर्वापेक्षित-सङ्ग्रह-रूप--मन्त्र-रत्न+++(=अष्टाक्षर)+++-मुखेन +अनुसन्धाय  
प्रवृत्ति-धर्मात् निवर्तन्ते,  
निवृत्ति-धर्मे च प्रवर्तन्ते,  
त एव खल्व् अत्राधिकारिणः ।

पूर्वोक्त-प्रकारैः  
परावर-तत्त्व-वेदिनो ऽपि  
यदि वैराग्य-पूर्वकं परम-पुरुषार्थानुष्ठाने न प्रवर्तेरन्  
तर्हि शान्ति-शील-वृत्ति-रूपैः श्रुत-फलैर् विधुराः हास्याः स्युः । 

अथ च ये श्रुतानुरूप-स्वोचित-परम-पुरुषार्थोपायानुष्ठाने त्वरातिशयवन्तो भवन्ति  
ते स्वानुष्ठानेन अन्येषाम् अपि तोषम् आवहन्तो  
ऽतिशयिताम् एव समृद्धिं समवाप्नुयुर् इति ।

